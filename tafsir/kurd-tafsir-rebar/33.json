{
  "ayahs": [
    {
      "ayah": 1,
      "surah": 33,
      "text": "سووره‌تی (ئه‌حزاب) \nسووره‌تێكى مه‌ده‌نى یه‌و (٧٣) ئایه‌ته‌\n(ئوبه‌ى كوڕى كه‌عب ده‌فه‌رمێت: چه‌ند ئایه‌تێك له‌م سووره‌ته‌دا هه‌بووه‌ له‌فزو حوكمه‌كه‌یشى نه‌سخ بۆته‌وه‌و تێیدا نه‌ماوه‌)\nبِسْمِ اللَّهِ الرَّحْمَنِ الرَّحِيمِ\n[\nيَا أَيُّهَا النَّبِيُّ اتَّقِ اللَّهَ\n] ئه‌ی پێغه‌مبه‌ری خوا -\nصلی الله علیه وسلم\n- به‌رده‌وام به‌ له‌سه‌ر ته‌قوای خوای گه‌وره‌ [\nوَلَا تُطِعِ الْكَافِرِينَ وَالْمُنَافِقِينَ\n] وه‌ گوێڕایه‌ڵی كافران و مونافیقان مه‌كه‌ [\nإِنَّ اللَّهَ كَانَ عَلِيمًا حَكِيمًا (١)\n] به‌دڵنیایى خوای گه‌وره‌ زۆر زاناو كاربه‌جێیه‌."
    },
    {
      "ayah": 10,
      "surah": 33,
      "text": "[\nإِذْ جَاءُوكُمْ مِنْ فَوْقِكُمْ\n] كاتێك كافران له‌لای سه‌رووتانه‌وه‌ له‌ ڕۆژهه‌ڵاته‌وه‌ بۆتان هاتن [\nوَمِنْ أَسْفَلَ مِنْكُمْ\n] وه‌ له‌ خواریشه‌وه‌ له‌ ڕۆژئاواوه‌ جوله‌كه‌كانى (به‌نو قوڕه‌یزه‌) بۆتان هاتن [\nوَإِذْ زَاغَتِ الْأَبْصَارُ\n] وه‌ كاتێك چاوه‌كان له‌ جێی خۆی لاچوون له‌سه‌رسامی و ترس و سه‌ختی دیمه‌نه‌كه‌دا [\nوَبَلَغَتِ الْقُلُوبُ الْحَنَاجِرَ\n] وه‌ دڵه‌كان له‌ جێی خۆیدا به‌رز بوونه‌وه‌ تا دڵ گه‌یشت به‌ گه‌روو له‌ ترسدا [\nوَتَظُنُّونَ بِاللَّهِ الظُّنُونَا (١٠)\n] وه‌ جۆره‌ها گومانتان به‌خوای گه‌وره‌ ئه‌برد، موسڵمانان گومانی سه‌ركه‌وتنیان بردووه‌ و به‌ ئومێدی سه‌ركه‌وتن بوونه‌، وه‌ مونافیقان به‌ پێچه‌وانه‌وه‌ گومانى له‌ناوچوون و ریشه‌كێش كردنى موسڵمانانیان بردووه‌."
    },
    {
      "ayah": 11,
      "surah": 33,
      "text": "[\nهُنَالِكَ ابْتُلِيَ الْمُؤْمِنُونَ\n] ئه‌له‌و شوێنه‌دا خوای گه‌وره‌ باوه‌ڕدارانی تاقیكرده‌وه‌ كه‌ تووشی ترس و كوشتارو برسێتی و گه‌مارۆدان بوون [\nوَزُلْزِلُوا زِلْزَالًا شَدِيدًا (١١)\n] وه‌ تێكشڵه‌ژان، تێكشڵه‌ژانێكی زۆر سه‌خت."
    },
    {
      "ayah": 12,
      "surah": 33,
      "text": "{هەڵوێستی مونافیق‌و دووڕووان}\n [\nوَإِذْ يَقُولُ الْمُنَافِقُونَ وَالَّذِينَ فِي قُلُوبِهِمْ مَرَضٌ\n] وه‌ مونافیق و دووڕووان ئه‌وانه‌ی كه‌ گومان له‌ دڵیاندا بووه‌و شڵه‌ژابوون وتیان: [\nمَا وَعَدَنَا اللَّهُ وَرَسُولُهُ إِلَّا غُرُورًا (١٢)\n] خواو پێغه‌مبه‌ری خوا -\nصلی الله علیه وسلم\n- هیچ به‌ڵێنێكیان به‌ ئێمه‌ نه‌دا ته‌نها ئێمه‌یان له‌ خشته‌بردو وایان لێ كردین له‌ خۆمان بایی بین، كاتێك كه‌ پێغه‌مبه‌ر -\nصلی الله علیه وسلم\n- خه‌نده‌ق و چاڵه‌كه‌ی هه‌ڵئه‌كه‌ند ئه‌و كاته‌ موژده‌ی موڵكی فارس و ڕۆمی پێدان، یه‌كێك له‌ مونافیقان وتى: یه‌كێك له‌ ئێمه‌ ناتوانێ بڕوات سه‌رئاو بكات ئه‌م لێره‌ باسی كه‌نزو موڵكى ڕۆم و فارس ئه‌كات."
    },
    {
      "ayah": 13,
      "surah": 33,
      "text": "[\nوَإِذْ قَالَتْ طَائِفَةٌ مِنْهُمْ يَا أَهْلَ يَثْرِبَ لَا مُقَامَ لَكُمْ فَارْجِعُوا\n] كۆمه‌ڵێك له‌ مونافیقانیش ئه‌یانووت: ئه‌ی خه‌ڵكی مه‌دینه‌ ئێوه‌ لێره‌ شوێنتان نیه‌، واته‌ ڕاكه‌ن و بگه‌ڕێنه‌وه‌ بۆ ناو ماڵ و منداڵی خۆتان [\nوَيَسْتَأْذِنُ فَرِيقٌ مِنْهُمُ النَّبِيَّ\n] وه‌ كۆمه‌ڵێكیش له‌ ئیمان لاوازان، یان له‌ مونافیقان داوای ئیزن و ڕوخسه‌تیان له‌ پێغه‌مبه‌ری خوا -\nصلی الله علیه وسلم\n- كرد بۆ ئه‌وه‌ی بگه‌ڕێنه‌وه‌ [\nيَقُولُونَ إِنَّ بُيُوتَنَا عَوْرَةٌ\n] ئه‌یانووت: كه‌س له‌ ماڵه‌وه‌ نیه‌و ماڵه‌كانمان ده‌ركه‌وتووه‌ له‌وه‌ ئه‌ترسین دوژمن بدات به‌سه‌ریاندا [\nوَمَا هِيَ بِعَوْرَةٍ\n] له‌ كاتێكیشدا كه‌ ڕاست ناكه‌ن [\nإِنْ يُرِيدُونَ إِلَّا فِرَارًا (١٣)\n] به‌ڵكو ته‌نها مه‌به‌ستی ئه‌وان ئه‌وه‌یه‌ هه‌ڵبێن و له‌ جه‌نگه‌كه‌ ڕابكه‌ن."
    },
    {
      "ayah": 14,
      "surah": 33,
      "text": "[\nوَلَوْ دُخِلَتْ عَلَيْهِمْ مِنْ أَقْطَارِهَا\n] وه‌ ئه‌گه‌ر دوژمن له‌ هه‌موو لایه‌كانه‌وه‌ بهاتایه‌ته‌ ماڵیان [\nثُمَّ سُئِلُوا الْفِتْنَةَ لَآتَوْهَا\n] پاشان داوای فیتنه‌یان لێ بكرایه‌و كافر ببنه‌وه‌ ئه‌وا كافر ده‌بوونه‌وه‌، یان ڕێگه‌ بۆ كافران بكه‌نه‌وه‌ ئه‌وا رێگایان بۆ ده‌كردنه‌وه‌، یاخود ئه‌گه‌ر هاتوو بۆ ده‌مارگیری و ئه‌و شتانه‌ بهاتنایه‌و شه‌ڕیان له‌گه‌ڵیان بكردایه‌ ئه‌وه‌ ئه‌وان شه‌ڕیان ئه‌كرد [\nوَمَا تَلَبَّثُوا بِهَا إِلَّا يَسِيرًا (١٤)\n] وه‌ نه‌ئه‌مانه‌وه‌ ته‌نها كه‌مێك نه‌بێ، واته‌: به‌خێرایی ئه‌ڕۆیشتن و جه‌نگیان ئه‌كرد ئه‌گه‌ر له‌ پێناوی خۆیاندا بوایه‌ به‌ڵام له‌ پێناو خوای گه‌وره‌دا نایكه‌ن."
    },
    {
      "ayah": 15,
      "surah": 33,
      "text": "[\nوَلَقَدْ كَانُوا عَاهَدُوا اللَّهَ مِنْ قَبْلُ لَا يُوَلُّونَ الْأَدْبَارَ\n] وه‌ ئه‌م مونافیقانه‌ پێشتر به‌ڵێنیان به‌خوای گه‌وره‌دا كه‌ ئه‌مان جارێكی تر پشت هه‌ڵنه‌كه‌ن، له‌ جه‌نگی به‌در كه‌ دواكه‌وتن بینیان موسڵمان سه‌ركه‌وتن و غه‌نیمه‌یان ده‌ست كه‌وت به‌ڵێنیاندا جارێكى تر دوانه‌كه‌ون [\nوَكَانَ عَهْدُ اللَّهِ مَسْئُولًا (١٥)\n] به‌ڵام هه‌ر كه‌سێك به‌ڵێن به‌ خوای گه‌وره‌ بدات خوای گه‌وره‌ له‌و عه‌هدو به‌ڵێن و په‌یمانه‌ لێی ئه‌پرسێته‌وه‌ كه‌ ئه‌گه‌ر جێبه‌جێی نه‌كات."
    },
    {
      "ayah": 16,
      "surah": 33,
      "text": "[\nقُلْ لَنْ يَنْفَعَكُمُ الْفِرَارُ إِنْ فَرَرْتُمْ مِنَ الْمَوْتِ أَوِ الْقَتْلِ\n] ئه‌ی محمد -\nصلی الله علیه وسلم\n- پێیان بڵێ: ڕاكردن له‌ مردن یان له‌ كوشتن هیچ سوودێك به‌ ئێوه‌ ناگه‌یه‌نێ به‌ڵكو ئه‌جه‌له‌و هه‌ر كاتێك بێ ئه‌تانگرێته‌وه‌ [\nوَإِذًا لَا تُمَتَّعُونَ إِلَّا قَلِيلًا (١٦)\n] وه‌ كه‌ رایشبكه‌ن ئه‌و ڕاكردنه‌ ئه‌جه‌لتان دوا ناخات و ناتوانن ژیان به‌سه‌ربه‌رن و ڕابوێرن ته‌نها كه‌مێك نه‌بێ ئه‌جه‌ل به‌ده‌ست خوای گه‌وره‌یه‌."
    },
    {
      "ayah": 17,
      "surah": 33,
      "text": "[\nقُلْ مَنْ ذَا الَّذِي يَعْصِمُكُمْ مِنَ اللَّهِ إِنْ أَرَادَ بِكُمْ سُوءًا أَوْ أَرَادَ بِكُمْ رَحْمَةً\n] ئه‌ی محمد -\nصلی الله علیه وسلم\n- پێیان بڵێ: كێ هه‌یه‌ بتانپارێزێ له‌ خوای گه‌وره‌ ئه‌گه‌ر خوای گه‌وره‌ بیه‌وێ تووشی خراپه‌یه‌كتان بكات و له‌ناوتان ببات، یاخود ڕه‌حمه‌تی خۆی بڕژێنێ به‌سه‌رتاندا كێ هه‌یه‌ بیگه‌ڕێنێته‌وه‌ [\nوَلَا يَجِدُونَ لَهُمْ مِنْ دُونِ اللَّهِ وَلِيًّا وَلَا نَصِيرًا (١٧)\n] وه‌ جگه‌ له‌ خوای گه‌وره‌ نابینن كه‌سێك دۆست و پشتیوانتان بێت و له‌ سزای خوای گه‌وره‌ ڕزگارتان بكات."
    },
    {
      "ayah": 18,
      "surah": 33,
      "text": "{چەند سیفاتێكی تری مونافیقان}\n [\nقَدْ يَعْلَمُ اللَّهُ الْمُعَوِّقِينَ مِنْكُمْ وَالْقَائِلِينَ لِإِخْوَانِهِمْ هَلُمَّ إِلَيْنَا\n] به‌دڵنیایى خوای گه‌وره‌ ئه‌زانێ ئه‌و كه‌سانه‌ی كه‌ ڕێگر بوونه‌، واته‌: مونافیقان كه‌ ڕێگر بوونه‌ له‌وه‌ی كه‌ خه‌ڵك له‌گه‌ڵ پێغه‌مبه‌ری خوادا -\nصلی الله علیه وسلم\n- ده‌رچێ بۆ جیهاد، وه‌ ئه‌وانه‌ی كه‌ به‌ خزم و براكانی خۆیان به‌ خه‌ڵكی مه‌دینه‌یان ئه‌ووت: وه‌رن بۆ لای ئێمه‌ بۆ ناو باخ و به‌رووبووم و سێبه‌رو واز له‌ محمد -\nصلی الله علیه وسلم\n- بێنن [\nوَلَا يَأْتُونَ الْبَأْسَ إِلَّا قَلِيلًا (١٨)\n] وه‌ له‌ ترسی مردندا ناچنه‌ جه‌نگه‌وه‌ ته‌نها كه‌مێكیان نه‌بێ."
    },
    {
      "ayah": 19,
      "surah": 33,
      "text": "[\nأَشِحَّةً عَلَيْكُمْ\n] وه‌ زۆر ڕه‌زیلن یارمه‌تیتان ناده‌ن له‌ هه‌ڵكه‌ندنی خه‌نده‌قدا، یان له‌ به‌خشین له‌ پێناوى خوای گه‌وره‌دا [\nفَإِذَا جَاءَ الْخَوْفُ\n] وه‌ كاتێكیش كه‌ ترس ڕوویان تێ بكات [\nرَأَيْتَهُمْ يَنْظُرُونَ إِلَيْكَ تَدُورُ أَعْيُنُهُمْ\n] ئه‌بینی چاویان ئه‌سووڕێته‌وه‌ به‌لای ڕاست و چه‌پدا له‌ ترسدا [\nكَالَّذِي يُغْشَى عَلَيْهِ مِنَ الْمَوْتِ\n] وه‌ك كه‌سێك كه‌ له‌ مردن بترسێ و مردن دابه‌زیبێته‌ سه‌ری [\nفَإِذَا ذَهَبَ الْخَوْفُ\n] وه‌ كاتێكیش كه‌ ترسیان له‌سه‌ر لاچێ [\nسَلَقُوكُمْ بِأَلْسِنَةٍ حِدَادٍ\n] ئه‌و كاته‌ ئازارتان ئه‌ده‌ن به‌ زمانێكی تیژو زمانیان درێژه‌و ده‌مدرێژن و قسه‌تان پێ ئه‌ڵێن و به‌شان و باڵى خۆیاندا هه‌ڵده‌ده‌ن [\nأَشِحَّةً عَلَى الْخَيْرِ\n] به‌ڵام بۆ خێرو چاكه‌ ڕه‌زیلن و نابه‌خشن له‌ پێناو خوای گه‌وره‌و داواى غه‌نیمه‌تتان لێ ده‌كه‌ن [\nأُولَئِكَ لَمْ يُؤْمِنُوا\n] ئه‌مانه‌ له‌ ڕاستیدا هه‌ر ئیمان نه‌چۆته‌ دڵیانه‌وه‌ له‌به‌ر ئه‌وه‌ی مونافیقن [\nفَأَحْبَطَ اللَّهُ أَعْمَالَهُمْ\n] وه‌ خوای گه‌وره‌ كرده‌وه‌كانی به‌تاڵ كردوونه‌ته‌وه‌ [\nوَكَانَ ذَلِكَ عَلَى اللَّهِ يَسِيرًا (١٩)\n] وه‌ ئه‌مه‌ش بۆ خوای گه‌وره‌ زۆر ئاسانه‌."
    },
    {
      "ayah": 2,
      "surah": 33,
      "text": "[\nوَاتَّبِعْ مَا يُوحَى إِلَيْكَ مِنْ رَبِّكَ\n] وه‌ تۆ شوێنی ئه‌و وه‌حیه‌ بكه‌وه‌ كه‌ له‌لایه‌ن په‌روه‌ردگارته‌وه‌ بۆت دێت [\nإِنَّ اللَّهَ كَانَ بِمَا تَعْمَلُونَ خَبِيرًا (٢)\n] به‌دڵنیایى خوای گه‌وره‌ زۆر زانیاریه‌كی وردی هه‌یه‌ به‌و كرده‌وانه‌ی كه‌ ئێوه‌ ئه‌نجامی ئه‌ده‌ن."
    },
    {
      "ayah": 20,
      "surah": 33,
      "text": "[\nيَحْسَبُونَ الْأَحْزَابَ لَمْ يَذْهَبُوا\n] له‌ ترسنۆكیان وا ئه‌زانن هێشتا ئه‌و هه‌موو حیزبه‌ی كه‌ كۆبۆته‌وه‌ له‌ پێغه‌مبه‌ری خوا -\nصلی الله علیه وسلم\n- نه‌ڕۆیشتوون و نه‌گه‌ڕاونه‌ته‌وه‌ [\nوَإِنْ يَأْتِ الْأَحْزَابُ\n] وه‌ ئه‌گه‌ر بێتوو جارێكی تر ئه‌و حیزبه‌ كافرانه‌ بگه‌ڕێنه‌وه‌ [\nيَوَدُّوا لَوْ أَنَّهُمْ بَادُونَ فِي الْأَعْرَابِ\n] ئاواته‌خواز بوون و له‌ ترسدا ئه‌یانووت: خۆزگه‌ ئێمه‌ هه‌ر له‌ مه‌دینه‌ نه‌بووینایه‌و له‌و ده‌شته‌ بووینایه‌ له‌ناو ده‌شتنشینه‌كان [\nيَسْأَلُونَ عَنْ أَنْبَائِكُمْ\n] وه‌ له‌ دووره‌وه‌ پرسیاری ئێوه‌یان بكردایه‌و هه‌واڵی مه‌دینه‌یان بپرسیایه‌ [\nوَلَوْ كَانُوا فِيكُمْ\n] وه‌ ئه‌گه‌ر ئه‌م دووڕووانه‌ له‌ناو ئێوه‌شدا بوونایه‌ [\nمَا قَاتَلُوا إِلَّا قَلِيلًا (٢٠)\n] له‌ ترسا كوشتاریان نه‌ئه‌كرد ته‌نها كه‌مێك نه‌بێ له‌به‌ر ئه‌وه‌ی ترسنۆك بوونه‌."
    },
    {
      "ayah": 21,
      "surah": 33,
      "text": "{پێغەمبەری خوا -\nصلی الله علیه وسلم\n- پێشەواو مامۆستای چاكی ئێوەیە}\n [\nلَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كَانَ يَرْجُو اللَّهَ وَالْيَوْمَ الْآخِرَ وَذَكَرَ اللَّهَ كَثِيرًا (٢١)\n] به‌دڵنیایى له‌ پێغه‌مبه‌ری خوادا -\nصلی الله علیه وسلم\n- بۆ ئێوه‌ پێشه‌وایه‌تییه‌كی زۆر جوان هه‌یه‌و پێشه‌واو مامۆستای چاكی ئێوه‌یه‌و چاو له‌ پێغه‌مبه‌ری خوا -\nصلی الله علیه وسلم\n- بكه‌ن و شوێنى بكه‌ون به‌ڵام بۆ كه‌سێك كه‌ به‌ ئومێدی خواو ڕۆژی دوایی و پاداشتی خوای گه‌وره‌ هه‌بێت، وه‌ زیكری خوای گه‌وره‌ی زۆر كردبێت."
    },
    {
      "ayah": 22,
      "surah": 33,
      "text": "{هەڵوێستی جوامێرانەی باوەڕداران}\n [\nوَلَمَّا رَأَى الْمُؤْمِنُونَ الْأَحْزَابَ\n] وه‌ كاتێك باوه‌ڕداران ئه‌و هه‌موو حیزبه‌یان بینی كه‌ لێیان كۆبوونه‌ته‌وه‌ [\nقَالُوا هَذَا مَا وَعَدَنَا اللَّهُ وَرَسُولُهُ\n] وتیان: ئه‌مه‌ ئه‌و به‌ڵێنه‌یه‌ كه‌ خواو پێغه‌مبه‌ری خوا -\nصلی الله علیه وسلم\n- به‌ ئێمه‌یان داوه‌ به‌ سه‌ركه‌وتن له‌ دواى تاقیكردنه‌وه‌ [\nوَصَدَقَ اللَّهُ وَرَسُولُهُ\n] وه‌ خواو پێغه‌مبه‌ری خوا -\nصلی الله علیه وسلم\n- ڕاستیان فه‌رمووه‌ [\nوَمَا زَادَهُمْ إِلَّا إِيمَانًا وَتَسْلِيمًا (٢٢)\n] وه‌ هیچ شتێكیان زیادی نه‌كرد ته‌نها ئیمان هێنان به‌خوای گه‌وره‌و ته‌سلیم بوونیان نه‌بێ كه‌ خۆیان ته‌سلیمی خوای گه‌وره‌ كردو گوێڕایه‌ڵى خواو پێغه‌مبه‌ری خوایان -\nصلی الله علیه وسلم\n- كرد، (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ ئیمان زیادو كه‌م ده‌كات، به‌ ئیمان و كرده‌وه‌ى چاك زیاد ده‌كات، وه‌ به‌ كوفرو تاوان كه‌م ده‌كات)."
    },
    {
      "ayah": 23,
      "surah": 33,
      "text": "[\nمِنَ الْمُؤْمِنِينَ رِجَالٌ صَدَقُوا مَا عَاهَدُوا اللَّهَ عَلَيْهِ\n] (ئه‌نه‌سى كوڕى مالیك) ده‌فه‌رمێت: (ئه‌نه‌سى كوڕى نه‌زرى) مامم له‌ غه‌زاى (به‌در) به‌شدارى نه‌كرد، وتى: ئه‌ى پێغه‌مبه‌رى خوا -\nصلی الله علیه وسلم\n- ئاماده‌ى یه‌كه‌م غه‌زا نه‌بووم كه‌ كوشتارى كافرانت كرد ئه‌گه‌ر خواى گه‌وره‌ یارمه‌تیم بدات ئاماده‌ بم له‌ كوشتارى كافران ده‌مبینێت كه‌ چى ده‌كه‌م، له‌ غه‌زاى (ئوحود)دا كه‌ موسڵمانان تێكشكان، وتى: خوایه‌ من داواى لێبوردنت لێده‌كه‌م كه‌ هاوڕێكانم تێكشكان، وه‌ به‌ریم له‌وه‌ى كه‌ كافران ده‌یكه‌ن، پاشان چووه‌ پێشه‌وه‌ (سه‌عدى كوڕى موعاز) پێى گه‌یشت، وتى: ئه‌ى (سه‌عدى كوڕى موعاز) سوێند بێت به‌ خواى باوكم من بۆنى به‌هه‌شت ده‌كه‌م له‌ لاى (ئوحود)ه‌وه‌، (سه‌عد) فه‌رمووى ئه‌ى پێغه‌مبه‌رى خوا -\nصلی الله علیه وسلم\n- ئه‌وه‌ى (ئه‌نه‌سى كوڕى نه‌زر) كردى من نه‌متوانى بیكه‌م، (ئه‌نه‌س) ده‌فه‌رمێت: بینیمان هه‌شتاو ئه‌وه‌نده‌ برین به‌ له‌شیه‌وه‌یه‌ كه‌ به‌ شمشێرو رم و تیر لێیدرابوو، وه‌ كوژرا بوو وه‌ لاشه‌ى شێوێنرابوو كه‌س نه‌یناسیه‌وه‌ ته‌نها خوشكه‌كه‌ى نه‌بێت به‌ سه‌ره‌په‌نجه‌كانى ناسیه‌وه‌، (ئه‌نه‌س) ده‌فه‌رمێت: ئه‌م ئایه‌ته‌ له‌سه‌ر (ئه‌نه‌سی كوڕی نه‌ضر)و هاوشێوه‌كانى دابه‌زیوه‌: له‌ناو پیاواندا كه‌سانێك هه‌ن كه‌ ڕاستگۆ بوونه‌ له‌و به‌ڵێنه‌ی كه‌ به‌ خوای گه‌وره‌یان داوه‌ كه‌ به‌رگری له‌ دینی خوای گه‌وره‌ بكه‌ن [\nفَمِنْهُمْ مَنْ قَضَى نَحْبَهُ\n] جا هه‌یانبووه‌ به‌ڵێنه‌كه‌ی جێبه‌جێ كردووه‌ كه‌ به‌ڵێنیان داوه‌ كه‌ بگه‌ن به‌ دوژمن كوشتاریان بكه‌ن، یاخود مردوونه‌و شه‌هید بوونه‌، پێغه‌مبه‌ری خوا -\nصلی الله علیه وسلم\n- ده‌فه‌رمێت: (طلحة له‌م كه‌سانه‌یه‌) [\nوَمِنْهُمْ مَنْ يَنْتَظِرُ\n] وه‌ هه‌شیانه‌ چاوه‌ڕێیه‌ كه‌ ئه‌جه‌لی بێت و له‌ پێناو خوای گه‌وره‌ بكوژرێ [\nوَمَا بَدَّلُوا تَبْدِيلًا (٢٣)\n] وه‌ ئه‌و به‌ڵێنه‌ی كه‌ به‌ خواو پێغه‌مبه‌ری خوایان داوه‌ -\nصلی الله علیه وسلم\n- نه‌یانگۆڕیوه‌و به‌رده‌وام بوونه‌ له‌سه‌ری"
    },
    {
      "ayah": 24,
      "surah": 33,
      "text": "[\nلِيَجْزِيَ اللَّهُ الصَّادِقِينَ بِصِدْقِهِمْ\n] تا خوای گه‌وره‌ پاداشتی ڕاستگۆیان بداته‌وه‌ به‌هۆی ڕاستگۆییانه‌وه‌ كه‌ باوه‌ڕدارانن [\nوَيُعَذِّبَ الْمُنَافِقِينَ إِنْ شَاءَ\n] وه‌ سزای مونافیقان بدات ئه‌وه‌ی كه‌ ویستی لێ بێت و به‌رده‌وام بێت له‌سه‌ر نیفاق [\nأَوْ يَتُوبَ عَلَيْهِمْ\n] یان لێیان خۆشبێ له‌وانه‌ی كه‌ ته‌وبه‌ ده‌كه‌ن [\nإِنَّ اللَّهَ كَانَ غَفُورًا رَحِيمًا (٢٤)\n] به‌دڵنیایى خوای گه‌وره‌ زۆر لێخۆشبوو به‌به‌زه‌ییه‌."
    },
    {
      "ayah": 25,
      "surah": 33,
      "text": "[\nوَرَدَّ اللَّهُ الَّذِينَ كَفَرُوا بِغَيْظِهِمْ لَمْ يَنَالُوا خَيْرًا\n] وه‌ ئه‌و كافرانه‌یشى كه‌ هاتنه‌ مه‌دینه‌ خوای گه‌وره‌ گه‌ڕاندیانیه‌وه‌ به‌ ڕق و كینه‌ی خۆیانه‌وه‌ وه‌ هیچ خێرێكیان ده‌ست نه‌كه‌وت [\nوَكَفَى اللَّهُ الْمُؤْمِنِينَ الْقِتَالَ\n] وه‌ خوای گه‌وره‌ش باوه‌ڕدارانی پاراست له‌ كوشتار كردن به‌ڵكو ته‌نها با و فریشته‌ی بۆ ناردن، (ئه‌مه‌یش ئاماژه‌یه‌ بۆ ئه‌وه‌ى كه‌ چیتر قوڕه‌یش ناتوانن بده‌ن به‌سه‌رتانداو ئێوه‌ ده‌ده‌ن به‌سه‌ریانداو دواتر فه‌تحى مه‌ككه‌یان كرد) [\nوَكَانَ اللَّهُ قَوِيًّا عَزِيزًا (٢٥)\n] وه‌ خوای گه‌وره‌ زۆر به‌هێزو به‌عیززه‌ت و باڵاده‌سته‌."
    },
    {
      "ayah": 26,
      "surah": 33,
      "text": "[\nوَأَنْزَلَ الَّذِينَ ظَاهَرُوهُمْ مِنْ أَهْلِ الْكِتَابِ مِنْ صَيَاصِيهِمْ\n] وه‌ ئه‌وانه‌یشی كه‌ پشتیوانی كافرانیان كرد له‌ جووله‌كه‌كانی (به‌نی قوڕه‌يزه) خوای گه‌وره‌ ئه‌وانیشی له‌ قه‌ڵا پته‌وه‌كانیان ده‌ركرد له‌به‌ر ئه‌وه‌ی ئه‌وانه‌ به‌ڵێنیان شكاندو چوونه‌ پاڵ كافران و ویستیان له‌گه‌ڵ كافراندا پێغه‌مبه‌ری خواو -\nصلی الله علیه وسلم\n- موسڵمانان له‌ناوده‌ن و ریشه‌كێشیان بكه‌ن، به‌ڵام خۆیان ریشه‌كێش كران [\nوَقَذَفَ فِي قُلُوبِهِمُ الرُّعْبَ\n] وه‌ خوای گه‌وره‌ ترسی خسته‌ ناو دڵیانه‌وه‌و خۆیان ته‌سلیم كرد، پاش ئه‌وه‌ى كه‌ (بیست و پێنج) رۆژ گه‌مارۆ دران [\nفَرِيقًا تَقْتُلُونَ\n] كۆمه‌ڵێكتان له‌وان كوشت ئه‌وانه‌ی كه‌ پیاو و جه‌نگاوه‌ره‌كان بوون [\nوَتَأْسِرُونَ فَرِيقًا (٢٦)\n] وه‌ كۆمه‌ڵێكیشتان به‌دیل گرت ئه‌وه‌ی كه‌ مناڵ و ئافره‌ت بوون."
    },
    {
      "ayah": 27,
      "surah": 33,
      "text": "[\nوَأَوْرَثَكُمْ أَرْضَهُمْ وَدِيَارَهُمْ وَأَمْوَالَهُمْ وَأَرْضًا لَمْ تَطَئُوهَا\n] وه‌ خوای گه‌وره‌ ئێوه‌ی كرد به‌ جێنشینى زه‌وی و خانوو و ماڵ و سه‌روه‌ت و سامانى ئه‌وان و هه‌موو شتێكی ئه‌وانی خسته‌ ژێر ده‌ستی ئێوه‌، وه‌ هه‌ندێك زه‌ویش كه‌ هێشتا نه‌تانگرتووه‌ كه‌ (خه‌یبه‌ر)ه‌ كه‌ دواتر ئه‌ویش ئازاد ئه‌كه‌ن، یان مه‌ككه‌یه‌، یان فارس و رۆمه‌ [\nوَكَانَ اللَّهُ عَلَى كُلِّ شَيْءٍ قَدِيرًا (٢٧)\n] وه‌ خوای گه‌وره‌ زۆر توانای به‌سه‌ر هه‌موو شتێكدا هه‌یه‌."
    },
    {
      "ayah": 28,
      "surah": 33,
      "text": "{خێزانەكانی پێغەمبەری خوا -\nصلی الله علیه وسلم\n- خواو پێغەمبەر هەڵدەبژێرن}\n [\nيَا أَيُّهَا النَّبِيُّ قُلْ لِأَزْوَاجِكَ إِنْ كُنْتُنَّ تُرِدْنَ الْحَيَاةَ الدُّنْيَا وَزِينَتَهَا فَتَعَالَيْنَ أُمَتِّعْكُنَّ وَأُسَرِّحْكُنَّ سَرَاحًا جَمِيلًا (٢٨)\n] كاتێك كه‌ خێزانه‌كانی پێغه‌مبه‌ری خوا -\nصلی الله علیه وسلم\n- داوای نه‌فه‌قه‌یان كرد چونكه‌ زۆر هه‌ژارو نه‌بوون بوون، (ئیمامى ئه‌بو به‌كر) هه‌ڵسایه‌ گیان (عائیشه‌)ى كچى لێیبدات و (ئیمامى عومه‌ر)یش هه‌ڵسایه‌ گیان (حه‌فسه‌)ى كچى لێیبدات و وتیان داواى شتێك له‌ پێغه‌مبه‌ری خوا -\nصلی الله علیه وسلم\n- ده‌كه‌ن كه‌ نیه‌تى، به‌ڵام  پێغه‌مبه‌ری خوا -\nصلی الله علیه وسلم\n- نه‌یهێشت و به‌رهه‌ڵستى كردن، ئه‌وانیش وتیان سوێند به‌ خواى گه‌وره‌ له‌مه‌ودوا داواى شتێك له‌ پێغه‌مبه‌ری خوا -\nصلی الله علیه وسلم\n- ناكه‌ین كه‌ نه‌یبێت، وه‌ خواى گه‌وره‌ ئه‌م ئایه‌ته‌ى دابه‌زاندو سه‌رپشكى كردن له‌ نێوان دونیاو دوارۆژدا: ئه‌ی پێغه‌مبه‌ری خوا -\nصلی الله علیه وسلم\n- به‌ خێزانه‌كانت بڵێ ئه‌گه‌ر ئێوه‌ جوانی و ڕازاوه‌یی ژیانی دونیاتان ده‌وێ وه‌رن با ته‌ڵاقتان بده‌م واته‌: ئه‌وه‌ی كه‌ ئه‌تانه‌وێ پێتان ئه‌به‌خشم به‌ڵام لێتان جیا ئه‌بمه‌وه‌و ته‌ڵاقتان ئه‌ده‌م و بۆ خۆتان بڕۆن و دوای دونیا بكه‌ون"
    },
    {
      "ayah": 29,
      "surah": 33,
      "text": "[\nوَإِنْ كُنْتُنَّ تُرِدْنَ اللَّهَ وَرَسُولَهُ وَالدَّارَ الْآخِرَةَ\n] وه‌ ئه‌گه‌ر ئێوه‌ خواو پێغه‌مبه‌ری خواو -\nصلی الله علیه وسلم\n- قیامه‌تتان ئه‌وێ واته‌: به‌هه‌شتان ئه‌وێ [\nفَإِنَّ اللَّهَ أَعَدَّ لِلْمُحْسِنَاتِ مِنْكُنَّ أَجْرًا عَظِيمًا (٢٩)\n] ئه‌وه‌ به‌دڵنیایى خوای گه‌وره‌ بۆ چاكه‌كاران له‌ ئێوه‌ ئه‌جرو پاداشتێكی یه‌كجار گه‌وره‌ی داناوه‌، پێغه‌مبه‌ری خوا -\nصلی الله علیه وسلم\n- یه‌ك یه‌ك خێزانه‌كانى سه‌رپشك كردو له‌ (عائیشه‌)وه‌ ده‌ستى پێكردو فه‌رمووى: ئه‌ى (عائیشه‌) شتێكت پێ ده‌ڵێم به‌ڵام په‌له‌ مه‌كه‌ له‌ بڕیارداندا تا راوێژ به‌ دایك و باوكت ده‌كه‌یت، (ده‌یزانى دایك و باوكى رازى نابن عائیشه‌ واز له‌ پێغه‌مبه‌ری خوا -\nصلی الله علیه وسلم\n- بێنێت و پێغه‌مبه‌ری خوا -\nصلی الله علیه وسلم\n- خۆیشى پێى خۆش نه‌بوو)، (عائیشه‌) فه‌رمووى: له‌م شته‌دا راوێژ به‌كه‌س ناكه‌م و من خواو پێغه‌مبه‌ری خواو -\nصلی الله علیه وسلم\n- به‌هه‌شتم ده‌وێت، پێغه‌مبه‌ری خوا -\nصلی الله علیه وسلم\n- زۆر دڵخۆش بوو، پاشان خێزانه‌كانی تریشى هه‌ر هه‌موویان خوای گه‌وره‌و پێغه‌مبه‌ری خواو -\nصلی الله علیه وسلم\n- به‌هه‌شتیان هه‌ڵبژاردو خۆشى ژیانى دونیایان ڕه‌ت كرده‌وه‌، كه‌ نۆ خێزانى هه‌بوو كه‌: (عائیشه‌و حه‌فصه‌و ئوم حه‌بیبه‌و سه‌وده‌و ئوم سه‌له‌مه‌و صه‌فیه‌و مه‌یمونه‌و زه‌ینه‌بى كچى جه‌حش و جوه‌یرییه‌) بوون."
    },
    {
      "ayah": 3,
      "surah": 33,
      "text": "[\nوَتَوَكَّلْ عَلَى اللَّهِ\n] وه‌ تۆ ته‌نها پشت به‌ خوای گه‌وره‌ ببه‌سته‌ وه‌ كاره‌كانت ته‌نها به‌ خوای گه‌وره‌ بسپێره‌ [\nوَكَفَى بِاللَّهِ وَكِيلًا (٣)\n] وه‌ به‌سه‌ كه‌ كه‌سێك كاره‌كانی به‌خوای گه‌وره‌ بسپێرێ و ته‌وه‌كول بكاته‌ سه‌ر خوای گه‌وره‌ كه‌ خوای گه‌وره‌ ئه‌یپارێزێ."
    },
    {
      "ayah": 30,
      "surah": 33,
      "text": "[\nيَا نِسَاءَ النَّبِيِّ مَنْ يَأْتِ مِنْكُنَّ بِفَاحِشَةٍ مُبَيِّنَةٍ\n] ئه‌ی خێزانه‌كانی پێغه‌مبه‌ری خوا -\nصلی الله علیه وسلم\n- هه‌ر كه‌سێك له‌ ئێوه‌ ئه‌گه‌ر كارێكی ناشیاو و ناشیرین بكات (هه‌ر چه‌نده‌ خوای گه‌وره‌ له‌به‌ر رێزو گه‌وره‌یى و پله‌و پایه‌ى پێغه‌مبه‌ری خوا -\nصلی الله علیه وسلم\n- پاراستوونى لێی و ئه‌مه‌ مه‌رجه‌و مه‌رجیش وا ناخوازێت كه‌ رووبدات) [\nيُضَاعَفْ لَهَا الْعَذَابُ ضِعْفَيْنِ\n] ئه‌وه‌ سزای دوو قات ئه‌بێت له‌ دونیاو قیامه‌تداو وه‌كو ئافره‌تانی تر نین له‌به‌ر پله‌و پایه‌ی پێغه‌مبه‌ری خوا -\nصلی الله علیه وسلم\n- وه‌ هه‌ر له‌به‌ر ئه‌وه‌ش خوای گه‌وره‌ پاراستنی [\nوَكَانَ ذَلِكَ عَلَى اللَّهِ يَسِيرًا (٣٠)\n] وه‌ ئه‌مه‌یش لای خوای گه‌وره‌ شتێكی ئاسانه."
    },
    {
      "ayah": 31,
      "surah": 33,
      "text": "[\nوَمَنْ يَقْنُتْ مِنْكُنَّ لِلَّهِ وَرَسُولِهِ\n] به‌ڵام هه‌ر كه‌سێكیش له‌ ئێوه‌ گوێڕایه‌ڵی خواو پێغه‌مبه‌ری خوا -\nصلی الله علیه وسلم\n- بكات (كه‌ هه‌موویان وابوونه‌) [\nوَتَعْمَلْ صَالِحًا\n] وه‌ كرده‌وه‌ی چاك بكات [\nنُؤْتِهَا أَجْرَهَا مَرَّتَيْنِ\n] ئه‌وه‌ ئه‌جرو پاداشتیشی دوو قاته‌ [\nوَأَعْتَدْنَا لَهَا رِزْقًا كَرِيمًا (٣١)\n] وه‌ ڕزق و ڕۆزیه‌كی به‌ڕێزیشی پێ ئه‌به‌خشین له‌ به‌هه‌شتداو له‌گه‌ڵ پێغه‌مبه‌ری خوادا -\nصلی الله علیه وسلم\n- ده‌بن له‌ فیرده‌وسدا."
    },
    {
      "ayah": 32,
      "surah": 33,
      "text": "{نابێت ئافرەتان دەنگیان ناسك بكەنەوە لە كاتی قسە كردن لەگەڵا پیاوانی نامەحرەم}\n [\nيَا نِسَاءَ النَّبِيِّ لَسْتُنَّ كَأَحَدٍ مِنَ النِّسَاءِ إِنِ اتَّقَيْتُنَّ\n] ئه‌ی خێزانه‌كانی پێغه‌مبه‌ری خوا -\nصلی الله علیه وسلم\n- ئێوه‌ وه‌كو هیچ له‌ ئافره‌تانی تر نین ئه‌گه‌ر ته‌قوای خوای گه‌وره‌ بكه‌ن، واته‌: پله‌و پایه‌و فه‌زڵ و ئه‌جرو پاداشتان یه‌كجار زۆره‌ [\nفَلَا تَخْضَعْنَ بِالْقَوْلِ\n] وه‌ نابێت كاتێك كه‌ له‌گه‌ڵ پیاوانی بێگانه‌دا قسه‌تان كرد به‌ نه‌رمی و ناسكی قسه‌ بكه‌ن [\nفَيَطْمَعَ الَّذِي فِي قَلْبِهِ مَرَضٌ\n] ئه‌و كاته‌ كه‌سێك كه‌ نه‌خۆشی نیفاق یان نه‌خۆشی شه‌هه‌وات و ئاره‌زوو له‌ دڵیدا بێ له‌وانه‌یه‌ ته‌ماح بكات [\nوَقُلْنَ قَوْلًا مَعْرُوفًا (٣٢)\n] وه‌ كاتێك كه‌ له‌گه‌ڵ پیاوانى بێگانه‌و نامه‌حره‌مدا قسه‌تان كرد قسه‌ی جوان بكه‌ن با قسه‌كانتان دوور بێت له‌ نه‌رمى و ناسكى و گومانه‌وه‌و وه‌كو پیاوى خۆتان قسه‌یان له‌گه‌ڵ مه‌كه‌ن، (ئافره‌ت ده‌بێت له‌گه‌ڵ پیاوى خۆى به‌ نه‌رمى و ناسكى قسه‌ بكات، وه‌ له‌گه‌ڵ پیاوى بێگانه‌و نامه‌حره‌م به‌ زبرى قسه‌ بكات، نه‌ك به‌ پێچه‌وانه‌وه‌)."
    },
    {
      "ayah": 33,
      "surah": 33,
      "text": "{سفوری‌و دەرخستنی جوانی بۆ پیاوانی نامەحرەم پیشەی ئافرەتانی سەردەمی نەزانی‌و نەفامی بووە!}\n [\nوَقَرْنَ فِي بُيُوتِكُنَّ\n] وه‌ له‌ ماڵه‌كانی خۆتاندا جێگیرو نیشته‌جێ بن و بۆ جگه‌ له‌ پێویستى مه‌چنه‌ ده‌ره‌وه‌، ته‌نانه‌ت بۆ نوێژكردنى جومعه‌و جه‌ماعه‌ت و ته‌راویح باشتر وایه‌و خێرى زیاتره‌ ئافره‌ت له‌ ماڵى خۆى نوێژ بكات و ده‌رنه‌چێت [\nوَلَا تَبَرَّجْنَ تَبَرُّجَ الْجَاهِلِيَّةِ الْأُولَى\n] وه‌ وه‌كو ئافره‌تانی سه‌رده‌می نه‌زانی و نه‌فامى پێشوو جوانی خۆتان بۆ پیاوانی نامه‌حره‌م ده‌رمه‌خه‌ن، (كه‌واته‌ سفورى و خۆدانه‌پۆشین و ده‌رخستنى جوانى پێشكه‌وتن نیه‌ به‌ڵكو پیشه‌ى ئافره‌تانى سه‌رده‌مى نه‌زانى و نه‌فامى بووه‌ له‌ پێش ئیسلامدا) [\nوَأَقِمْنَ الصَّلَاةَ\n] وه‌ نوێژه‌كانتان بكه‌ن به‌ روكن و واجبات و خشوعه‌وه‌ [\nوَآتِينَ الزَّكَاةَ\n] وه‌ زه‌كاتی ماڵتان بده‌ن [\nوَأَطِعْنَ اللَّهَ وَرَسُولَهُ\n] وه‌ گوێڕایه‌ڵی خواو پێغه‌مبه‌ری خوا -\nصلی الله علیه وسلم\n- بكه‌ن\n{خانەوادەی پێغەمبەری خوا -\nصلی الله علیه وسلم\n- كێن؟}\n [\nإِنَّمَا يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيرًا (٣٣)\n] ئه‌ی خانه‌واده‌ی پێغه‌مبه‌ری خوا -\nصلی الله علیه وسلم\n- ته‌نها خوای گه‌وره‌ ئه‌یه‌وێ هه‌ر شتێك كه‌ خراپه‌و تاوان بێ له‌ ئێوه‌ی دوور بخاته‌وه‌ وه‌ به‌ ته‌واوی پاكتان بكاته‌وه‌ له‌ هه‌موو تاوان و پیسی و خراپه‌كاریه‌ك، مه‌به‌ست پێی خێزانه‌كانی پێغه‌مبه‌رو -\nصلی الله علیه وسلم\n- ئال وبه‌یتی پێغه‌مبه‌ری خوایه‌ -\nصلی الله علیه وسلم\n-، (ئیبنو عه‌بباس) ده‌فه‌رمێت: (ئه‌م ئایه‌ته‌ تایبه‌ت له‌سه‌ر خێزانه‌كانی پێغه‌مبه‌رى خوا -\nصلی الله علیه وسلم\n- دابه‌زى)، چونكه‌ ئایه‌ته‌كانى پێشترو دواتریش هه‌ر باسی ئه‌وانه‌، وه‌ (عیكریمه‌) له‌ بازاڕدا بانگى ده‌كردو ده‌یووت: ئه‌م ئایه‌ته‌ تایبه‌ت له‌سه‌ر هاوسه‌ره‌كانى پێغه‌مبه‌ری خوا -\nصلی الله علیه وسلم\n- دابه‌زیوه‌، به‌ڵام ته‌نها ئه‌وان مه‌به‌ست نین، چونكه‌ عائیشه‌ ده‌فه‌رمێت: پێغه‌مبه‌ری خوا -\nصلی الله علیه وسلم\n- به‌یانیانێكى له‌ ماڵ ده‌رچوو پۆشاكێكى له‌به‌ردا بوو له‌ مووى ره‌ش دروستكرا بوو، (ئیمامى حه‌سه‌ن) هات و خستییه‌ ژێرێوه‌، پاشان (ئیمامى حوسێن) هات و خستییه‌ ژێرێوه‌، پاشان (فاتیمه‌) هات و خستییه‌ ژێرێوه‌، پاشان (ئیمامى عه‌لى) هات و خستییه‌ ژێرێوه‌و ئه‌م ئایه‌ته‌ى به‌سه‌ردا خوێندنه‌وه‌، (كه‌واته‌ خێزانه‌كان و خانه‌واده‌و ئال و به‌یتى پێغه‌مبه‌ری خوا -\nصلی الله علیه وسلم\n- ده‌گرێته‌وه‌)"
    },
    {
      "ayah": 34,
      "surah": 33,
      "text": "[\nوَاذْكُرْنَ مَا يُتْلَى فِي بُيُوتِكُنَّ مِنْ آيَاتِ اللَّهِ وَالْحِكْمَةِ\n] ئه‌ی خێزانه‌كانی پێغه‌مبه‌ری خوا -\nصلی الله علیه وسلم\n- وه‌ ئێوه‌ ئه‌و ئایه‌تانه‌ی خوای گه‌وره‌و حیكمه‌ت واته‌: ئه‌و سوننه‌ته‌ی پێغه‌مبه‌ری خوا -\nصلی الله علیه وسلم\n- كه‌ له‌ ماڵی ئێوه‌ ئه‌خوێندرێته‌وه‌ ئێوه‌ش بۆ ئافره‌تانی تری باس بكه‌ن و كارى پێبكه‌ن و شوكرى خواى گه‌وره‌ى له‌سه‌ر بكه‌ن [\nإِنَّ اللَّهَ كَانَ لَطِيفًا خَبِيرًا (٣٤)\n] به‌ڕاستی خوای گه‌وره‌ زۆر به‌ڕه‌حم و سۆزو به‌زه‌یی و میهره‌بانه‌، وه‌ زۆر زانیاریه‌كی وردی هه‌یه."
    },
    {
      "ayah": 35,
      "surah": 33,
      "text": "{لە پاداشت وەرگرتندا جیاوازی لە نێوان ژن‌و پیاودا نیە}\n [\nإِنَّ الْمُسْلِمِينَ وَالْمُسْلِمَاتِ\n] (ئوم عوماره‌ى ئه‌نصارى) هاته‌ خزمه‌ت پێغه‌مبه‌ری خوا -\nصلی الله علیه وسلم\n- وتى: هه‌موو شتێك ته‌نها باسى پیاوانه‌و نابینم باسى ئافره‌تان بكرێت، خواى گه‌وره‌ ئه‌م ئایه‌ته‌ى دابه‌زاند، وه‌ (ئوم سه‌له‌مه‌ى) خێزانی پێغه‌مبه‌ر -\nصلی الله علیه وسلم\n- وتی: ئه‌ی پێغه‌مبه‌ری خوا -\nصلی الله علیه وسلم\n- بۆ ئێمه‌ی ئافره‌تان له‌ قورئاندا باس ناكرێین وه‌كو پیاوان كه‌ باس ده‌كرێن؟ خوای گه‌وره‌ ئه‌م ئایه‌ته‌ی دابه‌زاند: به‌ڕاستی پیاوانی موسڵمان و ئافره‌تانی موسڵمان، (هه‌ر چه‌نده‌ كه‌ خوای گه‌وره‌ بفه‌رمێت (الْمُسْلِمِينَ) ژن و پیاو ده‌گرێته‌وه‌) [\nوَالْمُؤْمِنِينَ وَالْمُؤْمِنَاتِ\n] وه‌ پیاوانی باوه‌ڕدارو ئافره‌تانی باوه‌ڕدار [\nوَالْقَانِتِينَ وَالْقَانِتَاتِ\n] وه‌ پیاوانی خواپه‌رست و گوێڕایه‌ڵ وه‌ ئافره‌تانی خواپه‌رست و گوێڕایه‌ڵ [\nوَالصَّادِقِينَ وَالصَّادِقَاتِ\n] وه‌ پیاوانی ڕاستگۆ و ئافره‌تانی ڕاستگۆ [\nوَالصَّابِرِينَ وَالصَّابِرَاتِ\n] وه‌ پیاوانی ئارامگرو ئافره‌تانی ئارامگر [\nوَالْخَاشِعِينَ وَالْخَاشِعَاتِ\n] وه‌ پیاوانی خۆبه‌كه‌مزان و ئافره‌تانی خۆبه‌كه‌مزان، یان له‌ عیباده‌تدا ملكه‌چ بۆ خوای گه‌وره‌ [\nوَالْمُتَصَدِّقِينَ وَالْمُتَصَدِّقَاتِ\n] وه‌ پیاوانی خێرخوازو ئافره‌تانی خێرخواز [\nوَالصَّائِمِينَ وَالصَّائِمَاتِ\n] وه‌ پیاوانی ڕۆژووه‌وان و ئافره‌تانی ڕۆژووه‌وان [\nوَالْحَافِظِينَ فُرُوجَهُمْ وَالْحَافِظَاتِ\n] وه‌ ئه‌و پیاوانه‌ی كه‌ داوێنی خۆیان له‌ حه‌رام ئه‌پارێزن، وه‌ ئه‌و ئافره‌تانه‌یشی كه‌ داوێنی خۆیان له‌ حه‌رام ئه‌پارێزن [\nوَالذَّاكِرِينَ اللَّهَ كَثِيرًا وَالذَّاكِرَاتِ\n] وه‌ ئه‌و پیاوانه‌ی كه‌ زۆر زیكرو یادی خوای گه‌وره‌ ئه‌كه‌ن، وه‌ ئه‌و ئافره‌تانه‌ی كه‌ زۆر زیكرو یادی خوای گه‌وره‌ ئه‌كه‌ن له‌ هه‌موو حاڵه‌تێكیاندا، (پێغه‌مبه‌ری خوا -\nصلی الله علیه وسلم\n- ده‌فه‌رمێت: ئه‌گه‌ر پیاو شه‌و هه‌ستێت و خێزانه‌كه‌ى هه‌ستێنێت و دوو ركات نوێژ بكه‌ن ئه‌وا له‌و كه‌سانه‌ ناونوس ده‌كرێن كه‌ زۆر زیكرو یادى خواى گه‌وره‌یان كردووه‌) [\nأَعَدَّ اللَّهُ لَهُمْ مَغْفِرَةً وَأَجْرًا عَظِيمًا (٣٥)\n] ئا ئه‌مانه‌ به‌ ژن و پیاوه‌وه‌ خوای گه‌وره‌ لێخۆشبوون و ئه‌جرو پاداشتێكی زۆر گه‌وره‌ی بۆ ئاماده‌كردوون."
    },
    {
      "ayah": 36,
      "surah": 33,
      "text": "{نابێت باوەڕداران لە بڕیاری خواو پێغەمبەری خوا -\nصلی الله علیه وسلم\n– لابدەن}\n [\nوَمَا كَانَ لِمُؤْمِنٍ وَلَا مُؤْمِنَةٍ إِذَا قَضَى اللَّهُ وَرَسُولُهُ أَمْرًا أَنْ يَكُونَ لَهُمُ الْخِيَرَةُ مِنْ أَمْرِهِمْ\n] وه‌ بۆ هیچ باوه‌ڕدارێكی پیاو و ئافره‌ت حه‌ڵاڵ نیه‌ كه‌ كاتێك خواو پێغه‌مبه‌ری خوا -\nصلی الله علیه وسلم\n- بڕیارێك بده‌ن ئه‌وان سه‌رپشك بن له‌وه‌ی كه‌ شتێكی تر هه‌ڵبژێرن، به‌ڵكو پێویسته‌ له‌سه‌ریان پابه‌ندى گوێڕایه‌ڵی فه‌رمانی خواو پێغه‌مبه‌ری خوا بن -\nصلی الله علیه وسلم\n- [\nوَمَنْ يَعْصِ اللَّهَ وَرَسُولَهُ\n] وه‌ هه‌ر كه‌سێك سه‌رپێچی خواو پێغه‌مبه‌ری خوا -\nصلی الله علیه وسلم\n- بكات [\nفَقَدْ ضَلَّ ضَلَالًا مُبِينًا (٣٦)\n] ئه‌وه‌ گومڕا بووه‌ گومڕابوونێكی زۆر ئاشكرا، (ابن كثير) سێ هۆى هاتنه‌ خواره‌وه‌ى بۆ ئه‌م ئایه‌ته‌ هێناوه‌و ده‌فه‌رمێت: له‌سه‌ر (ئوم كه¬لثومی كچی عوقبه‌ی كوڕی ئه‌بی موعیه‌ط) دابه‌زیوه‌، كه‌ یه‌كه‌م ئافره‌ت بووه‌ له‌ دواى رێككه‌وتننامه‌ى حوده‌یبیه‌ كۆچى كردووه‌، خۆى پێشكه‌شى پێغه‌مبه‌ری خوا -\nصلی الله علیه وسلم\n- كردووه‌ ئه‌میش خۆى نه‌یویست و ماره‌ى كرد له‌ (زه‌ید) له‌ پاش ئه‌وه‌ى (زه‌ینه‌ب)ى ته‌ڵاقداو ئه‌میش خۆى و براكه‌ى پێیان ناخۆش بوو، خواى گه‌وره‌ ئه‌م ئایه‌ته‌ى دابه‌زاند، یاخود له‌سه‌ر (جوله‌یبیب) دابه‌زیوه‌ كه‌ پێغه‌مبه‌ری خوا -\nصلی الله علیه وسلم\n- داخوازى ئافره‌تێكى ئه‌نصارى بۆ كرد باوكى وتى: با پرس به‌ دایكى بكه‌م، دایكى وتى: كه‌س نه‌ما پێغه‌مبه‌ری خوا -\nصلی الله علیه وسلم\n- بۆ (جوله‌یبیب) داواى ده‌كات! سوێند به‌ خوا نایده‌مێ كه‌ نه‌مداوه‌ به‌ فڵان و فڵان، كچه‌كه‌یش گوێى لێبوو وتى: ئایا پێغه‌مبه‌ری خوا -\nصلی الله علیه وسلم\n- ره‌ت ده‌كه‌نه‌وه‌ ئه‌گه‌ر ئه‌و رازى بێت منیش رازیم و نامفه‌وتێنێت و رازى بوون و خواى گه‌وره‌ ئه‌م ئایه‌ته‌ى دابه‌زاند، یاخود له‌سه‌ر (زه‌یدی كوڕی حارثه) له‌گه‌ڵ (زه‌ینه‌بی كچی جه‌حش) دابه‌زیوه‌ كه‌ پێغه‌مبه‌ر -\nصلی الله علیه وسلم\n- داخوازی (زه‌ینه‌بی) كردووه‌ -كه‌ خزمی خۆی بووه‌- بۆ (زه‌ید)، كه‌ (زه‌ینه‌ب) قوڕه‌یشی بووه‌و (زه‌یدیش) كۆیله‌یه‌كی ئازادكراو بووه‌ وتوویه‌تی: پێی ڕازی نابم، دواتر خوای گه‌وره‌ ئه‌و ئایه‌ته‌ی دابه‌زاندووه‌و (زه‌ینه‌ب) پێی ڕازی بووه‌."
    },
    {
      "ayah": 37,
      "surah": 33,
      "text": "[\nوَإِذْ تَقُولُ لِلَّذِي أَنْعَمَ اللَّهُ عَلَيْهِ وَأَنْعَمْتَ عَلَيْهِ\n] (زه‌یدی كوڕی حارثه) كه‌ خوای گه‌وره‌ نیعمه‌تی خۆی ڕژاندووه‌ به‌سه‌ریدا به‌وه‌ی هیدایه‌تی داوه‌ بۆ ئیسلام، وه‌ تۆش ئه‌ی محمد -\nصلی الله علیه وسلم\n- نیعمه‌تت ڕژاندووه‌ به‌سه‌ریدا به‌وه‌ی كه‌ ئازادت كردووه‌ له‌ كۆیلایه‌تی، وه‌ خۆشه‌ویستت بووه‌، وه‌ (زه‌ینه‌بی كچی جه‌حش)ت بۆ ماره‌ كردووه‌ كاتێك كه‌ كێشه‌یان هه‌بوو پێی ده‌فه‌رمیت: [\nأَمْسِكْ عَلَيْكَ زَوْجَكَ وَاتَّقِ اللَّهَ\n] ئه‌ی (زه‌ید) خێزانه‌كه‌ی خۆت له‌لای خۆت بهێڵه‌ره‌وه‌، واته‌: ته‌ڵاقی مه‌ده‌، وه‌ ته‌قوای خوای گه‌وره‌ بكه‌و په‌له‌ مه‌كه‌ له‌ ته‌ڵاق دانیدا [\nوَتُخْفِي فِي نَفْسِكَ مَا اللَّهُ مُبْدِيهِ\n] وه‌ شتێك له‌ نه‌فسی خۆتدا ئه‌شاریته‌وه‌ كه‌ خوای گه‌وره‌ ئاشكرای ئه‌كات كه‌ خوای گه‌وره‌ به‌ وه‌حی بۆ پێغه‌مبه‌ری -\nصلی الله علیه وسلم\n- ناردووه‌ كاتێك كه‌ (زه‌ید) (زه‌ینه‌ب) ته‌ڵاق ئه‌دات تۆ له‌ دوای ئه‌و ماره‌ی ئه‌كه‌ی بۆ ئه‌وه‌ی ئه‌و داب و نه‌ریته‌ى كه‌ له‌سه‌رده‌می نه‌زانیدا هه‌بووه‌ نه‌مێنێت كه‌ ئه‌یانووت: هه‌ر كه‌سێك كه‌ كوڕێكی به‌ (ته‌به‌نی) هه‌بێ و په‌روه‌رده‌ی كردبێ ئه‌و كوڕه‌ كه‌ له‌ ئه‌سڵدا كوڕی ئه‌م نیه‌ ته‌نها خزمه‌تی كردووه‌و گه‌وره‌ى كردووه‌و لای ئه‌م بووه‌، به‌مه‌ ئه‌یانووت بووه‌ به‌ كوڕی، ئه‌گه‌ر ژنه‌كه‌ی ته‌ڵاق بدات ئه‌وه‌ نابێ ماره‌ی بكاته‌وه‌، خوای گه‌وره‌ ویستی ئه‌و داب و نه‌ریته‌ نه‌زانى و نه‌فامییه‌ نه‌هێڵێ، (عائیشه‌) ده‌فه‌رمێت: (ئه‌گه‌ر پێغه‌مبه‌ری خوا -\nصلی الله علیه وسلم\n- شتێكى له‌ قورئان بشاردایه‌ته‌وه‌ ئه‌وا ئه‌م ئایه‌ته‌ى ده‌شارده‌وه‌، به‌ڵام هیچى نه‌شاردۆته‌وه‌و هه‌مووى گه‌یاندووه‌) [\nوَتَخْشَى النَّاسَ\n] وه‌ تۆ له‌ خه‌ڵكى ئه‌ترسێی له‌وه‌ی كه‌ تانه‌و ته‌شه‌رت لێ بده‌ن [\nوَاللَّهُ أَحَقُّ أَنْ تَخْشَاهُ\n] به‌ڵام خوای گه‌وره‌ شایه‌نتره‌ كه‌ لێی بترسێی\n{خوای گەورە خۆی لە ئاسمانەوە مارەی زەینەبی لە پێغەمبەری خوا -\nصلی الله علیه وسلم\n- بڕی}\n [\nفَلَمَّا قَضَى زَيْدٌ مِنْهَا وَطَرًا زَوَّجْنَاكَهَا\n] وه‌ دوای ئه‌وه‌ی كه‌ (زه‌ید) (زه‌ینه‌ب)ى ماره‌ كردو گواستیه‌وه‌و پێویستی خۆی جێبه‌جێ كردو پێكه‌وه‌ نه‌گونجان و پێویستی پێی نه‌ما له‌ دوای ئه‌وه‌ له‌ تۆی ماره‌ ئه‌كه‌ین، واته‌: ئه‌مه‌ ماره‌ كردنێك بوو خوای گه‌وره‌ له‌ ئاسمانه‌وه‌ زه‌ینه‌بی له‌ پێغه‌مبه‌ری خوا -\nصلی الله علیه وسلم\n- ماره‌ كرد به‌بێ ماره‌ بڕین و وه‌لی ئه‌مرو شایه‌ت و ماره‌یی، ئه‌مه‌ تایبه‌ت بوو به‌ پێغه‌مبه‌ر -\nصلی الله علیه وسلم\n-، وه‌ (زه‌ینه‌ب)یش زۆر جار شانازی به‌سه‌ر خێزانه‌كانی تری پێغه‌مبه‌ردا -\nصلی الله علیه وسلم\n- ئه‌كردو ئه‌یفه‌رموو: كه‌سوكارتان هاوسه‌رگیریان به‌ ئێوه‌ كردووه‌، به‌ڵام من له‌ سه‌رووی حه‌وت ئاسمانه‌وه‌ خوای گه‌وره‌ ماره‌ی كردووم له‌ پێغه‌مبه‌ری خوا -\nصلی الله علیه وسلم\n-، (زه‌ینه‌ب له‌به‌ر پێغه‌مبه‌ری خوا -\nصلی الله علیه وسلم\n- رازى بوو هاوسه‌رگیرى له‌گه‌ڵ زه‌یددا بكات و وازى له‌ حه‌زو ئاره‌زووى خۆى هێنا دواتر خواى گه‌وره‌ بۆى قه‌ره‌بوو كرده‌وه‌ به‌ پێغه‌مبه‌ری خوا -\nصلی الله علیه وسلم\n-) وه‌ (زه‌ید ته‌نها هاوه‌ڵه‌ كه‌ له‌ قورئانى پیرۆزدا ناوى هاتووه‌) [\nلِكَيْ لَا يَكُونَ عَلَى الْمُؤْمِنِينَ حَرَجٌ فِي أَزْوَاجِ أَدْعِيَائِهِمْ\n] بۆ ئه‌وه‌ی كه‌ باوه‌ڕداران هیچ پێناخۆش بوون و ته‌نگی و ته‌سكی و مه‌شه‌قه‌یه‌ك له‌سه‌ریان نه‌مێنێ له‌ خواستنی هاوسه‌رى ئه‌و كوڕانه‌ی كه‌ كوڕی خۆیان نین به‌ڵام گه‌وره‌یان كردوون و له‌لای ئه‌مان گه‌وره‌ بوونه‌ كه‌ (ته‌به‌نی) پێ ئه‌ووترێ له‌ دوای ئه‌وه‌ی كه‌ ژنی ته‌ڵاق دا بۆ ئه‌مان حه‌ڵاڵه‌، به‌ پێچه‌وانه‌ی ئه‌وه‌ی كه‌ له‌سه‌رده‌می نه‌زانیدا حه‌رامیان ئه‌كرد، (زینایان به‌لاوه‌ ئاسایی بووه‌ به‌ڵام ئه‌م ماره‌كردنه‌یان به‌لاوه‌ حه‌رام و سه‌یر بووه‌) [\nإِذَا قَضَوْا مِنْهُنَّ وَطَرًا\n] كاتێك كه‌ ئیشیان پێیان نه‌ماو پێویستی نه‌ما دوای گواستنه‌وه‌ ته‌ڵاقی دا ئه‌توانن ماره‌یان بكه‌ن [\nوَكَانَ أَمْرُ اللَّهِ مَفْعُولًا (٣٧)\n] وه‌ كاری خوای گه‌وره‌ جێبه‌جێ ئه‌بێ و كه‌س نیه‌ كاری خوای گه‌وره‌ بگه‌ڕێنێته‌وه‌و له‌ زانیارى خواى گه‌وره‌دا بووه‌ كه‌ (زه‌ینه‌ب) ده‌بێت به‌ هاوسه‌رى پێغه‌مبه‌ری خوا -\nصلی الله علیه وسلم\n-"
    },
    {
      "ayah": 38,
      "surah": 33,
      "text": "[\nمَا كَانَ عَلَى النَّبِيِّ مِنْ حَرَجٍ فِيمَا فَرَضَ اللَّهُ لَهُ\n] هیچ ته‌سكی و ته‌نگیه‌ك له‌سه‌ر پێغه‌مبه‌ر -\nصلی الله علیه وسلم\n- نیه‌ له‌و هاوسه‌رگیرییه‌ى كه‌ خوای گه‌وره‌ بۆی حه‌ڵاڵ كردووه‌ [\nسُنَّةَ اللَّهِ فِي الَّذِينَ خَلَوْا مِنْ قَبْلُ\n] ئه‌مه‌ سوننه‌تی خوای گه‌وره‌ بووه‌ له‌ پێغه‌مبه‌ران و ئوممه‌تانی پێشتریشدا كه‌ ئه‌و شته‌ی بۆ حه‌ڵاڵ كردوون [\nوَكَانَ أَمْرُ اللَّهِ قَدَرًا مَقْدُورًا (٣٨)\n] وه‌ فه‌رمانی خوای گه‌وره‌ جێبه‌جێ بووه‌و ته‌قدیر كراوه‌."
    },
    {
      "ayah": 39,
      "surah": 33,
      "text": "[\nالَّذِينَ يُبَلِّغُونَ رِسَالَاتِ اللَّهِ وَيَخْشَوْنَهُ\n] ئه‌و كه‌سانه‌ی كه‌ په‌یامه‌كانی خوای گه‌وره‌ به‌ خه‌ڵكى ده‌گه‌یه‌نن وه‌ به‌تاك و ته‌نها له‌ خوای گه‌وره‌ ئه‌ترسن به‌ زانسته‌وه‌ [\nوَلَا يَخْشَوْنَ أَحَدًا إِلَّا اللَّهَ\n] وه‌ جگه‌ له‌ خوای گه‌وره‌ له‌ كه‌سی تر ناترسێن له‌ گه‌یاندنى دینه‌كه‌دا، (واته‌: ده‌بێت وابن) [\nوَكَفَى بِاللَّهِ حَسِيبًا (٣٩)\n] وه‌ به‌سه‌ كه‌ خوای گه‌وره‌ چاودێر بێت به‌سه‌رتانه‌وه‌و لێپرسینه‌وه‌تان له‌گه‌ڵدا بكات."
    },
    {
      "ayah": 4,
      "surah": 33,
      "text": "[\nمَا جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ\n] ئه‌م ئایه‌ته‌ له‌سه‌ر (زه‌یدى كوڕى حاريثه) دابه‌زى كه‌ پێیان ده‌ووت: (زه‌یدی كوڕی محمد -\nصلی الله علیه وسلم\n-)، خوای گه‌وره‌ بۆ هیچ پیاوێك دوو دڵی له‌ لاشه‌دا دانه‌ناوه‌ كه‌ كه‌سێك كوڕى یه‌كێكى تر بێت و به‌ناو خۆته‌وه‌ بانگى بكه‌یت، یان پیاو به‌خێزانه‌كه‌ى خۆى بڵێت تۆ وه‌كو دایكم وایت، یان دڵێكیان ئیسلامی تێدا بێت و دڵێكیان كوفر یان نیفاقى تێدا بێت، به‌ڵكو هه‌ر ته‌نها دڵێكه‌ یان ئیسلامه‌ یان كوفره‌ [\nوَمَا جَعَلَ أَزْوَاجَكُمُ اللَّائِي تُظَاهِرُونَ مِنْهُنَّ أُمَّهَاتِكُمْ\n] وه‌ ئه‌و ئافره‌تانه‌ی كه‌ ئێوه‌ (ظيهاریان) لێ ئه‌كه‌ن دایكی ئێوه‌ نین به‌ڵكو خێزانتانن، (ظيهار) واته‌: پیاو به‌ خێزانه‌كه‌ی خۆى بڵێ وه‌كو دایكم وایت، یان وه‌كو پشتی دایكم وایت، كه‌ له‌ سه‌ره‌تاى سووره‌تی (موجادیله‌) به‌ درێژی باسكراوه‌ [\nوَمَا جَعَلَ أَدْعِيَاءَكُمْ أَبْنَاءَكُمْ\n] وه‌ ئه‌و منداڵانه‌یشی كه‌ به‌ (ته‌به‌نی) به‌خێوتان كردوون ئه‌وانه‌ كوڕی ئێوه‌ نین و به‌ناو خۆتانه‌وه‌ بانگیان مه‌كه‌ن به‌ڵكو به‌ناوى باوكیانه‌وه‌ بانگیان بكه‌ن [\nذَلِكُمْ قَوْلُكُمْ بِأَفْوَاهِكُمْ\n] ئه‌مه‌ هه‌ر به‌ ده‌م ئێوه‌ به‌ خێزانه‌كانتان ئه‌ڵێن وه‌كو دایكم وایت، یان به‌ منداڵێك كه‌ به‌خێوتان كردووه‌ ئه‌یده‌نه‌ پاڵ خۆتان و به‌ناو خۆتانه‌وه‌ بانگی ئه‌كه‌ن وه‌كو ده‌وترا: (زه‌یدی كوڕی محمد -\nصلی الله علیه وسلم\n-) كه‌ دواتر ئه‌و شته‌ گۆڕا [\nوَاللَّهُ يَقُولُ الْحَقَّ\n] وه‌ خوای گه‌وره‌ حه‌ق ئه‌فه‌رمووێ [\nوَهُوَ يَهْدِي السَّبِيلَ (٤)\n] وه‌ ڕێنماییاتان ئه‌كات بۆ ڕێگای ڕاست."
    },
    {
      "ayah": 40,
      "surah": 33,
      "text": "[\nمَا كَانَ مُحَمَّدٌ أَبَا أَحَدٍ مِنْ رِجَالِكُمْ\n] محمد -\nصلی الله علیه وسلم\n- باوكی هیچ كام له‌و پیاوانه‌ی ئێوه‌ نیه‌، واته‌: باوكی (زه‌ید) نیه‌ له‌ حه‌قیقه‌تدا باوكی نه‌بووه‌ وه‌ باوكی هیچ پیاوێكی تر نیه‌ له‌به‌ر ئه‌وه‌ی سێ كوڕى هه‌بووه‌ كه‌ (ئیبراهیم و قاسم و عبدالله) بوونه‌، كه‌ (عبدالله)، (طيِّب و طاهیریشی) پێ ئه‌ووترا، (قاسم و عبدالله) له‌ خه‌دیجه‌ بوون، وه‌ (ئیبراهیم)یش له‌ (ماریه‌ی قيبطى) بوو هه‌موویان له‌ ته‌مه‌نی منداڵیدا پێش ئه‌وه‌ی بگه‌ن به‌ دوو ساڵ وه‌فاتیان كردووه‌، بۆیه‌ باوكی هیچ كام له‌م پیاوانه‌ نیه‌و كوڕی نیه‌، وه‌ كچه‌كانیشى (زينب و روقية و أم كلثوم و فاطمة) بوونه‌ كه‌ هه‌موویان له‌  (خه‌دیجه‌) بوونه‌و پێش پێغه‌مبه‌ری خوا -\nصلی الله علیه وسلم\n- وه‌فاتیان كردووه‌ ته‌نها (فاطمة) نه‌بێت كه‌ شه‌ش مانگ دواى وه‌فاتى پێغه‌مبه‌ری خوا -\nصلی الله علیه وسلم\n- كۆچى دوایى كردووه‌ [\nوَلَكِنْ رَسُولَ اللَّهِ وَخَاتَمَ النَّبِيِّينَ\n] به‌ڵكو پێغه‌مبه‌ری خوایه‌ -\nصلی الله علیه وسلم\n- وه‌ كۆتا پێغه‌مبه‌رانه‌و له‌ دوای ئه‌م هیچ پێغه‌مبه‌رێكی تر نایات تا ڕۆژی قیامه‌ت،  وه‌ هه‌ركه‌سێك بانگه‌شه‌ى پێغه‌مبه‌رایه‌تى بكات درۆ ده‌كات [\nوَكَانَ اللَّهُ بِكُلِّ شَيْءٍ عَلِيمًا (٤٠)\n] وه‌ خوای گه‌وره‌ زۆر زانایه‌ به‌ هه‌موو شتێك."
    },
    {
      "ayah": 41,
      "surah": 33,
      "text": "[\nيَا أَيُّهَا الَّذِينَ آمَنُوا اذْكُرُوا اللَّهَ ذِكْرًا كَثِيرًا (٤١)\n] ئه‌ی باوه‌ڕداران ئێوه‌ زیكری خوای گه‌وره‌ بكه‌ن زیكرێكی یه‌كجار زۆرو هه‌میشه‌ با زمانتان ته‌ڕو پاراو بێت به‌ زیكری خوای گه‌وره‌، (ابن عباس) ده‌فه‌رمێت: (خواى گه‌وره‌ هیچ عیباده‌تێكى فه‌رز نه‌كردووه‌ ئیلا سنورێكى دیاریكراوى بۆ داناوه‌، وه‌ عوزریشى داناوه‌ بۆ نه‌كردنى، ته‌نها زیكرى خوا نه‌بێت كه‌ هیچ سنورێكى دانه‌ناوه‌ بۆ ته‌واو بوونى،  وه‌ هیچ كه‌سێكیش عوزرى نیه‌ له‌ نه‌كردنى) ."
    },
    {
      "ayah": 42,
      "surah": 33,
      "text": "[\nوَسَبِّحُوهُ بُكْرَةً وَأَصِيلًا (٤٢)\n] وه‌ زیكری خوای گه‌وره‌ بكه‌ن و خوا به‌ پاك ڕابگرن له‌ به‌یانیان و ئێوارانداو زیكره‌كانی به‌یانیان و ئێواران بخوێنن."
    },
    {
      "ayah": 43,
      "surah": 33,
      "text": "[\nهُوَ الَّذِي يُصَلِّي عَلَيْكُمْ وَمَلَائِكَتُهُ\n] خوای گه‌وره‌ ئه‌و خوایه‌یه‌ كه‌ صه‌ڵاوات له‌سه‌ر ئێوه‌ ئه‌دات، صه‌ڵاواتی خوای گه‌وره‌ واته‌: ڕه‌حمه‌ت و به‌ره‌كه‌تی خۆى ده‌ڕژێنێت به‌سه‌رتانداو له‌لای فریشته‌ به‌ڕێزه‌كان ناوتان ده‌هێنێت و باستان ده‌كات و مه‌دح و سه‌ناتان ده‌كات، وه‌ صه‌ڵاواتی مه‌لائیكه‌تیش واته‌: دوعای خێرتان بۆ ده‌كه‌ن و داوای لێخۆشبوونتان بۆ ده‌كه‌ن له‌ خوای گه‌وره‌ [\nلِيُخْرِجَكُمْ مِنَ الظُّلُمَاتِ إِلَى النُّورِ\n] تا خواى گه‌وره‌ به‌ هۆى ره‌حمه‌تى خۆى و دوعاى خێرى فریشته‌كان ده‌رتان بكات له‌ تاریكیه‌كانی كوفرو شیرك و تاوان بۆ نوورو ڕووناكی هیدایه‌ت و یه‌كخواپه‌رستی [\nوَكَانَ بِالْمُؤْمِنِينَ رَحِيمًا (٤٣)\n] وه‌ خوای گه‌وره‌ زۆر به‌ڕه‌حم و سۆزو به‌زه‌ییه‌ به‌ باوه‌ڕداران له‌ دونیاو قیامه‌تدا."
    },
    {
      "ayah": 44,
      "surah": 33,
      "text": "[\nتَحِيَّتُهُمْ يَوْمَ يَلْقَوْنَهُ سَلَامٌ\n] باوه‌ڕداران له‌و ڕۆژه‌ی كه‌ به‌ خوای گه‌وره‌ ئه‌گه‌ن یان له‌ كاتی مردندا یان له‌ زیندوو بوونه‌وه‌وه‌و چوونه‌ به‌هه‌شتدا خوای گه‌وره‌ سڵاویان لێ ئه‌كات، یان خۆیان سڵاو له‌ یه‌كتری ئه‌كه‌ن، یان خوای گه‌وره‌ سه‌لامه‌ت و پارێزراویان ئه‌كات له‌ سزا [\nوَأَعَدَّ لَهُمْ أَجْرًا كَرِيمًا (٤٤)\n] وه‌ ئه‌جرو پاداشتێكی به‌ڕێزی بۆ داناون له‌ به‌هه‌شتداو ڕێزیان لێ ئه‌نێت به‌ جۆره‌ها نازو نیعمه‌ت و به‌خشش."
    },
    {
      "ayah": 45,
      "surah": 33,
      "text": "[\nيَا أَيُّهَا النَّبِيُّ إِنَّا أَرْسَلْنَاكَ شَاهِدًا\n] ئه‌ی پێغه‌مبه‌ری خوا -\nصلی الله علیه وسلم\n- به‌ دڵنیایى تۆمان ناردووه‌ كه‌ شایه‌ت بیت به‌سه‌ر ئوممه‌ته‌كه‌ته‌وه‌، یاخود شایه‌ت بیت بۆ خواى گه‌وره‌ كه‌ تاك و ته‌نهاو بێشه‌ریكه‌ [\nوَمُبَشِّرًا\n] وه‌ موژده‌ده‌ر بیت به‌ هه‌ر كه‌سێك كه‌ ئیمانت پێ دێنێت به‌ به‌هه‌شت [\nوَنَذِيرًا (٤٥)\n] وه‌ ترسێنه‌ر بیت بۆ هه‌ر كه‌سێك كه‌ ئیمانت پێ ناهێنێت به‌ دۆزه‌خ."
    },
    {
      "ayah": 46,
      "surah": 33,
      "text": "[\nوَدَاعِيًا إِلَى اللَّهِ بِإِذْنِهِ\n] وه‌ بانگه‌وازی خه‌ڵكی بكه‌ی بۆ لای په‌رستن و یه‌كخواپه‌رستى خوای گه‌وره‌ به‌ ئیزن و فه‌رمانی خوای گه‌وره‌ [\nوَسِرَاجًا مُنِيرًا (٤٦)\n] وه‌ ببیت به‌ چرایه‌كی گه‌شاوه‌و ڕووناك كه‌ خه‌ڵكى له‌ ده‌ورت كۆبێته‌وه‌ به‌هۆی ئه‌و هیدایه‌ته‌ی كه‌ پێته‌و وه‌كو خۆر روناك و پرشنگدارو ئاشكرایه‌."
    },
    {
      "ayah": 47,
      "surah": 33,
      "text": "[\nوَبَشِّرِ الْمُؤْمِنِينَ بِأَنَّ لَهُمْ مِنَ اللَّهِ فَضْلًا كَبِيرًا (٤٧)\n] وه‌ موژده‌ بده‌ به‌ باوه‌ڕداران به‌وه‌ی لای خوای گه‌وره‌ فه‌زڵ و ئه‌جرو پاداشتێكی یه‌كجار گه‌وره‌یان بۆ هه‌یه‌."
    },
    {
      "ayah": 48,
      "surah": 33,
      "text": "[\nوَلَا تُطِعِ الْكَافِرِينَ وَالْمُنَافِقِينَ\n] وه‌ گوێڕایه‌ڵی كافران و مونافیقان مه‌كه‌ [\nوَدَعْ أَذَاهُمْ\n] وه‌ وازبێنه‌و لێگه‌ڕێ و گوێ مه‌ده‌ به‌و ئازارانه‌ی كه‌ به‌تۆی ئه‌گه‌یه‌نن و لێیان خۆشبه‌ [\nوَتَوَكَّلْ عَلَى اللَّهِ\n] وه‌ هه‌موو كاره‌كانت ته‌نها به‌ خوای گه‌وره‌ بسپێره‌ [\nوَكَفَى بِاللَّهِ وَكِيلًا (٤٨)\n] وه‌ كه‌سێك كاره‌كانی به‌ خوا بسپێرێ خوای گه‌وره‌ به‌سه‌."
    },
    {
      "ayah": 49,
      "surah": 33,
      "text": "{عیددەی ئافرەتی تەڵاقدراو پێش گواستنەوە}\n [\nيَا أَيُّهَا الَّذِينَ آمَنُوا إِذَا نَكَحْتُمُ الْمُؤْمِنَاتِ\n] ئه‌ی باوه‌ڕداران ئه‌گه‌ر هاتوو ئافره‌تانی باوه‌ڕدارتان ماره‌ كرد [\nثُمَّ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ\n] پاشان ته‌ڵاقتان دان پێش ئه‌وه‌ی كه‌ بیانگوازنه‌وه‌و جیماعیان له‌گه‌ڵدا بكه‌ن [\nفَمَا لَكُمْ عَلَيْهِنَّ مِنْ عِدَّةٍ تَعْتَدُّونَهَا\n] ئه‌وه‌ هیچ عیدده‌یه‌كیان له‌سه‌ر نیه‌ به‌ڵكو دوای ئه‌وه‌ی كه‌ ته‌ڵاقدرا ڕاسته‌وخۆ ئه‌توانێ شوو بكاته‌وه‌، به‌ڵام ئه‌گه‌ر هاتوو پێش گواستنه‌وه‌ مێرده‌كه‌ی مرد ئه‌وه‌ وه‌ك دوای گواستنه‌وه‌ وایه‌و جیاوازی نیه‌و ده‌بێت چوار مانگ و ده‌ ڕۆژ چاوه‌ڕێ بكات پاشان ده‌توانێت شو بكاته‌وه‌ [\nفَمَتِّعُوهُنَّ\n] كه‌ ئافره‌تتان ته‌ڵاق دا ئه‌وه‌ ماره‌یی خۆیان بده‌نێ، یان جگه‌ له‌ ماره‌یی هه‌ر شتێكى بده‌نێ وه‌كو هه‌دیه‌و دیاریه‌ك، (ئافره‌ت پێش گواستنه‌وه‌ ته‌ڵاق بدرێت نیوه‌ى ماره‌ییه‌كه‌ى ده‌كه‌وێت له‌ پێشه‌كى و پاشه‌كى، وه‌ دواى گواستنه‌وه‌ ته‌ڵاق بدرێت هه‌موو ماره‌ییه‌كه‌ى ده‌كه‌وێت له‌ پێشه‌كى و پاشه‌كى، به‌ڵام خۆى داواى ته‌ڵاق بكات هیچى ناكه‌وێت و ده‌بێت ماره‌ییه‌كه‌ بگه‌ڕێنێته‌وه‌ بۆ پیاوه‌كه‌ ئیتر پێش گواستنه‌وه‌ بێت یان دواى گواستنه‌وه‌ جیاوازى نیه‌) [\nوَسَرِّحُوهُنَّ سَرَاحًا جَمِيلًا (٤٩)\n] وه‌ ده‌ستبه‌رداریان بن ده‌ستبه‌ردارێكی جوان به‌وه‌ی كه‌ هیچ ئازارێكی نه‌ده‌یت وه‌ مافه‌كانی به‌ته‌واوی پێ بده‌ی."
    },
    {
      "ayah": 5,
      "surah": 33,
      "text": "{دەبێت هەموو كەس بەناوی باوكییەوە بانگ بكرێت}\n [\nادْعُوهُمْ لِآبَائِهِمْ هُوَ أَقْسَطُ عِنْدَ اللَّهِ\n] (عبدالله¬ى كوڕى عومه‌ر) ده‌فه‌رمێت: ئێمه‌ هه‌ر به‌ (زه‌یدى كوڕى محمد) بانگى (زه‌یدى كوڕى حاريثه) مان ده‌كرد تا خواى گه‌وره‌ ئه‌م ئایه‌ته‌ى دابه‌زاند، وه‌ عائیشه‌ ده‌فه‌رمێت: (سه‌هله‌ى كچى سوهه‌یلى كوڕى عه‌مر) كه‌ خێزانى (ئه‌بى حوزه‌یفه‌ى كوڕى عوتبه‌) بوو هات بۆ لاى پێغه‌مبه‌ر -\nصلی الله علیه وسلم\n- وتى: (سالم) كه‌ كۆیله‌ى ئازادكراوى (ئه‌بو حوزه‌یفه‌) بوو دێته‌ ژووره‌وه‌ بۆ ناومان، وه‌ من ته‌نها یه‌ك پۆشاكى كاركردنم له‌به‌ره‌و سه‌رم رووته‌، وه‌ ئێمه‌ به‌ كوڕى خۆمانى داده‌نێین، كه‌ (ئه‌بو حوزه‌یفه‌) به‌خێوى كردبوو به‌(ته‌به‌نى) هه‌روه‌كو چۆن پێغه‌مبه‌ر -\nصلی الله علیه وسلم\n- (زه‌یدى) به‌خێو كردبوو (به‌ته‌به‌نى)، خواى گه‌وره‌ ئه‌م ئایه‌ته‌ى دابه‌زاند: به‌ناو باوكی خۆیانه‌وه‌ بانگیان بكه‌ن ئه‌وه‌ دادپه‌روه‌رتره‌ لای خوای گه‌وره‌ نه‌ك به‌ناو ئه‌و كه‌سانه‌ی كه‌ به‌خێوی كردوون و خزمه‌تیان ئه‌كات، چونكه‌ پێغه‌مبه‌ر -\nصلی الله علیه وسلم\n- ده‌فه‌رمێت: (هه‌ركه‌سێك خۆى بداته‌ پاڵ جگه‌ له‌ باوكى و بیشزانێت كه‌ ئه‌و كه‌سه‌ باوكى نیه‌ ئه‌وه‌ كوفرى كردووه‌) (به‌ڵام بۆ رێزو خۆشه‌ویستى به‌ كه‌سێك بڵێیت كوڕم، یان كچم ئه‌وه‌ دروسته‌و ئاساییه‌و پێغه‌مبه‌ر -\nصلی الله علیه وسلم\n- خۆى به‌كارى هێناوه‌) [\nفَإِنْ لَمْ تَعْلَمُوا آبَاءَهُمْ\n] وه‌ ئه‌گه‌ر كه‌سێكیش نه‌تانزانی كوڕی كێیه‌و باوكی كێیه‌ [\nفَإِخْوَانُكُمْ فِي الدِّينِ وَمَوَالِيكُمْ\n] ئه‌وه‌ براتانه‌ له‌ دینداو برای دینیتانه‌ یان خزمه‌تكارتانه‌، (ئه‌بو به‌كره‌) ده‌فه‌رمێت: (من له‌و كه‌سانه‌م كه‌ نازانرێت باوكم كێیه‌، بۆیه‌ من براى دینیتانم) [\nوَلَيْسَ عَلَيْكُمْ جُنَاحٌ فِيمَا أَخْطَأْتُمْ بِهِ\n] وه‌ تاوانیشتان له‌سه‌ر نیه‌ ئه‌گه‌ر هه‌ڵه‌ بكه‌ن به‌ هه‌ڵه‌ كه‌سێك به‌ خێزانه‌كه‌ی خۆی بڵێ وه‌ك دایكم وای یان خوشكم، له‌ ده‌می ده‌رچێت و نیه‌تی نه‌بێ، یاخود كه‌سێك به‌ناوی باوكیه‌وه‌ بانگ نه‌كات [\nوَلَكِنْ مَا تَعَمَّدَتْ قُلُوبُكُمْ\n] به‌ڵام ئه‌وه‌ی كه‌ له‌ دڵتانه‌وه‌ به‌ عه‌مدی ده‌رئه‌چێ ئه‌وه‌ تاوانتان له‌سه‌ره‌و (ظيهاره‌) و كه‌فاره‌ت ده‌كه‌وێته‌ سه‌رتان، به‌ خێزانه‌كه‌ت بڵێیت: وه‌كو دایكم یان خوشكم وایت، ئه‌وا ده‌بێت به‌نده‌یه‌ك ئازاد بكه‌یت، كه‌ ئێستا نیه‌ ده‌بێت دوو مانگ له‌سه‌ر یه‌ك به‌ رۆژوو بیت، نه‌تتوانى ده‌بێت شه‌ست فه‌قیر تێر بكه‌یت ژه‌مه‌ خواردنێك، یان نه‌وه‌د كیلۆ برنج بده‌یت به‌ فه‌قیر [\nوَكَانَ اللَّهُ غَفُورًا رَحِيمًا (٥)\n] وه‌ خوای گه‌وره‌ زۆر لێخۆشبوو به‌به‌زه‌ییه‌."
    },
    {
      "ayah": 50,
      "surah": 33,
      "text": "{ئەو ئافرەتانەی كە بۆ پێغەمبەری خوا -\nصلی الله علیه وسلم\n– حەڵاڵن}\n [\nيَا أَيُّهَا النَّبِيُّ إِنَّا أَحْلَلْنَا لَكَ أَزْوَاجَكَ اللَّاتِي آتَيْتَ أُجُورَهُنَّ\n] ئه‌ی پێغه‌مبه‌ری خوا -\nصلی الله علیه وسلم\n- ئێمه‌ خێزانه‌كانی خۆتمان بۆ حه‌ڵاڵ كردوویت كه‌ ماره‌ییت داون، (ماره‌یى خێزانه‌كانى پێغه‌مبه‌ری خوا -\nصلی الله علیه وسلم\n- یه‌كى دوانزه‌ ئۆقیه‌و نیو بووه‌، جگه‌ له‌ ئوم حه‌بیبه‌ى كچى ئه‌بو سوفیان كه‌ نه‌جاشى ماره‌ییه‌كه‌ى بۆ دا كه‌ چوارسه‌د دینار بوو، وه‌ صه‌فیه‌ نه‌بێت كه‌ ماره‌ییه‌كه‌ى ئازاد كردنى بوو) [\nوَمَا مَلَكَتْ يَمِينُكَ مِمَّا أَفَاءَ اللَّهُ عَلَيْكَ\n] وه‌ ئه‌و كه‌نیزه‌كانه‌ی كه‌ خوای گه‌وره‌ به‌تۆی به‌خشیوه‌و له‌ كاتی غه‌زاكاندا ده‌ستت كه‌وتووه‌ وه‌كو( صه‌فیه‌و جوه‌یریه‌) [\nوَبَنَاتِ عَمِّكَ\n] وه‌ كچی مامت (ئامۆزات) [\nوَبَنَاتِ عَمَّاتِكَ\n] وه‌ كچی پوورت خوشكی باوك (پورزا) [\nوَبَنَاتِ خَالِكَ\n] وه‌ كچی خاڵت (خاڵۆزا) [\nوَبَنَاتِ خَالَاتِكَ\n] وه‌ كچی پوورت (خوشكی دایك) ئه‌مانه‌ هه‌مووی بۆ تۆ حه‌ڵاڵه‌ [\nاللَّاتِي هَاجَرْنَ مَعَكَ\n] ئه‌مانه‌ی كه‌ له‌گه‌ڵ تۆدا كۆچیان كردووه‌، به‌ڵام ئه‌وه‌ی كۆچی نه‌كرد بوو نه‌خێر نابێت [\nوَامْرَأَةً مُؤْمِنَةً إِنْ وَهَبَتْ نَفْسَهَا لِلنَّبِيِّ\n] وه‌ ئافره‌تێكی باوه‌ڕدار ئه‌گه‌ر خۆی پێشكه‌ش به‌ پێغه‌مبه‌ری خوا -\nصلی الله علیه وسلم\n- كرد [\nإِنْ أَرَادَ النَّبِيُّ أَنْ يَسْتَنْكِحَهَا\n] ئه‌گه‌ر پێغه‌مبه‌ری خوا -\nصلی الله علیه وسلم\n- ویستی ماره‌ی بكات ئه‌میشت بۆ حه‌ڵاڵه‌ [\nخَالِصَةً لَكَ مِنْ دُونِ الْمُؤْمِنِينَ\n] به‌ڵام ئه‌مه‌یان تایبه‌ته‌ به‌ پێغه‌مبه‌ری خوا -\nصلی الله علیه وسلم\n- كه‌ ئه‌گه‌ر ئافره‌تێك خۆی پێشكه‌ش پێغه‌مبه‌ر كرد -\nصلی الله علیه وسلم\n- به‌بێ ماره‌یی وه‌ به‌بێ وه‌لی ئه‌مریش دروسته‌ پێغه‌مبه‌ر -\nصلی الله علیه وسلم\n- ماره‌ی بكات به‌ڵام بۆ جگه‌ له‌ پێغه‌مبه‌ری خوا -\nصلی الله علیه وسلم\n- دروست نیه‌ [\nقَدْ عَلِمْنَا مَا فَرَضْنَا عَلَيْهِمْ فِي أَزْوَاجِهِمْ\n] ئه‌وه‌ زانیمان كه‌ چیمان پێویست كردووه‌ له‌سه‌ریان له‌ حوكمه‌ شه‌رعیه‌كان سه‌باره‌ت به‌ خێزانه‌كانیان كه‌ ئه‌مانه‌ حه‌ڵاڵن، وه‌ زیاد له‌ چوار خێزان له‌یه‌ك كاتێكدا حه‌ڵاڵ نیه‌، یان به‌بێ ماره‌بڕین و دوو شایه‌ت و ماره‌یى و ره‌زامه‌ندى و سه‌رپه‌رشتیار دروست نیه‌ [\nوَمَا مَلَكَتْ أَيْمَانُهُمْ\n] وه‌ ئه‌و كه‌نیزه‌ك و جاریانه‌ی كه‌ هه‌یانه‌ [\nلِكَيْلَا يَكُونَ عَلَيْكَ حَرَجٌ\n] ئه‌مه‌ به‌م شێوازه‌ بۆمان فراوان كردوویت بۆ ئه‌وه‌ی ته‌سكی و ته‌نگیت بۆ نه‌بێ ئه‌ی محمد -\nصلی الله علیه وسلم\n- له‌ هاوسه‌رگیریدا [\nوَكَانَ اللَّهُ غَفُورًا رَحِيمًا (٥٠)\n] وه‌ خوای گه‌وره‌ زۆر لێخۆشبوو به‌به‌زه‌ییه‌."
    },
    {
      "ayah": 51,
      "surah": 33,
      "text": "[\nتُرْجِي مَنْ تَشَاءُ مِنْهُنَّ وَتُؤْوِي إِلَيْكَ مَنْ تَشَاءُ\n] (عائیشه‌) غیره‌ى ده‌كرد له‌و ئافره‌تانه‌ى كه‌ خۆیان پێشكه‌ش به‌ پێغه‌مبه‌ری خوا -\nصلی الله علیه وسلم\n- ده‌كردو ده‌یووت: ئایا ئافره‌ت شه‌رم ناكات به‌بێ ماره‌یی خۆیان پێشكه‌ش ده‌كه‌ن؟ خواى گه‌وره‌ ئه‌م ئایه‌ته‌ى دابه‌زاند: ئه‌و ئافره‌تانه‌ی كه‌ خۆیانت پێشكه‌ش ده‌كه‌ن ئه‌وه‌ى ویستت لێ بێت دوای ده‌خه‌ی و ره‌تى ده‌كه‌یته‌وه‌و ناتته‌وێت، وه‌ ئه‌وه‌یشی كه‌ ویستت لێ بێت پێشی ئه‌خه‌ی و ده‌تته‌وێت و به‌ ویستی خۆته‌ كامه‌یان ئه‌هێنی و كامه‌یان ناهێنێ [\nوَمَنِ ابْتَغَيْتَ مِمَّنْ عَزَلْتَ\n] وه‌ ئه‌وه‌ی كه‌ ویستووته‌و ئه‌وه‌ی كه‌ نه‌توویستووه‌ [\nفَلَا جُنَاحَ عَلَيْكَ\n] هیچ تاوانێكت له‌سه‌ر نیه‌، یاخود وترا ئه‌مه‌ مه‌به‌ست پێی دابه‌ش كردنی سه‌ره‌یه‌ به‌سه‌ر خێزانه‌كانیدا كه‌ له‌ حه‌قی پێغه‌مبه‌ردا -\nصلی الله علیه وسلم\n- واجب نه‌بووه‌ به‌ڵام پێغه‌مبه‌ری خوا -\nصلی الله علیه وسلم\n- له‌گه‌ڵ ئه‌وه‌ی كه‌ له‌سه‌ریشی واجب نه‌بووه‌ هه‌ر دادپه‌روه‌ر بووه‌ له‌ نێوان خێزانه‌كانیدا [\nذَلِكَ أَدْنَى أَنْ تَقَرَّ أَعْيُنُهُنَّ وَلَا يَحْزَنَّ\n] كه‌ ئه‌م سه‌رپشكیه‌ی خوای گه‌وره‌ به‌تۆی به‌خشیوه‌و تۆی سه‌رپشك كردوه‌ له‌نۆره‌ى مانه‌وه‌ى لای خێزانه‌كانت ئه‌مه‌ باشتره‌ بۆیان كه‌ چاویان پێی ڕۆشنا بێ كه‌ بزانن له‌لایه‌ن خوای گه‌وره‌وه‌یه‌و خه‌فه‌ت نه‌خۆن كه‌ ئه‌گه‌ر فه‌زڵی یه‌كێكیانتدا به‌سه‌ر یه‌كێكی تریاندا [\nوَيَرْضَيْنَ بِمَا آتَيْتَهُنَّ كُلُّهُنَّ\n] وه‌ ڕازی بن به‌وه‌ی كه‌ پێیانت به‌خشیوه‌ به‌ هه‌موویان [\nوَاللَّهُ يَعْلَمُ مَا فِي قُلُوبِكُمْ\n] وه‌ خوای گه‌وره‌ش هه‌رچی له‌ دڵی ئێوه‌ بێ و شاردبێتتانه‌وه‌ خوای گه‌وره‌ ئه‌یزانێ و ئاگای له‌ هه‌مووی هه‌یه‌ [\nوَكَانَ اللَّهُ عَلِيمًا حَلِيمًا (٥١)\n] وه‌ خوای گه‌وره‌ زۆر زاناو حه‌لیمه‌و په‌له‌ ناكات له‌ سزادانی به‌نده‌كانیداو لێخۆشبووه‌."
    },
    {
      "ayah": 52,
      "surah": 33,
      "text": "[\nلَا يَحِلُّ لَكَ النِّسَاءُ مِنْ بَعْدُ\n] ئه‌ی پێغه‌مبه‌ری خوا -\nصلی الله علیه وسلم\n- له‌ دوای ئه‌وه‌ هیچ ئافره‌تێكی ترت بۆ حه‌ڵاڵ نیه‌ كه‌ ماره‌ی بكه‌ی، وه‌كو پاداشتێك بۆ خێزانه‌كانی كه‌ هه‌موویان خواو پێغه‌مبه‌ری خواو -\nصلی الله علیه وسلم\n- قیامه‌تیان هه‌ڵبژارد به‌سه‌ر ژیانی دونیادا [\nوَلَا أَنْ تَبَدَّلَ بِهِنَّ مِنْ أَزْوَاجٍ\n] یاخود یه‌كێك ته‌ڵاق بده‌یت و بیگۆڕیته‌وه‌و یه‌كێكی تر له‌ جیاتی ئه‌وه‌ ماره‌ بكه‌ی [\nوَلَوْ أَعْجَبَكَ حُسْنُهُنَّ\n] با ئه‌وه‌ی كه‌ به‌ نیازی بیهێنی سه‌رسام بیت به‌ جوانێتی [\nإِلَّا مَا مَلَكَتْ يَمِينُكَ\n] ته‌نها مه‌گه‌ر كه‌نیزه‌كێك بێت ئه‌وه‌ دروسته‌ بیهێنی [\nوَكَانَ اللَّهُ عَلَى كُلِّ شَيْءٍ رَقِيبًا (٥٢)\n] وه‌ خوای گه‌وره‌ چاودێره‌ به‌سه‌ر هه‌موو شتێك، به‌ڵام عائیشه‌ (خوای لێ ڕازی بێت) ئه‌فه‌رمووێ: پێغه‌مبه‌ری خوا -\nصلی الله علیه وسلم\n- نه‌مرد تا خوای گه‌وره‌ دیسانه‌وه‌ خێزانی تری بۆی حه‌ڵاڵ كرد كه‌ بیهێنێ له‌وانه‌ى پێشتر كه‌ باسكرا، به‌ڵام كه‌سی تری نه‌هێنا تا فه‌زڵه‌كه‌ له‌ پێغه‌مبه‌ری خواوه‌ بێت -\nصلی الله علیه وسلم\n- به‌رامبه‌ر خێزانه‌كانی، به‌ڵام ته‌ڵاقیان بدات دروسته‌ هه‌روه‌كو (حه‌فصه‌)ى ته‌ڵاقداو دواتر گه‌ڕاندیه‌وه‌."
    },
    {
      "ayah": 53,
      "surah": 33,
      "text": "[\nيَا أَيُّهَا الَّذِينَ آمَنُوا لَا تَدْخُلُوا بُيُوتَ النَّبِيِّ إِلَّا أَنْ يُؤْذَنَ لَكُمْ إِلَى طَعَامٍ غَيْرَ نَاظِرِينَ إِنَاهُ\n] ئه‌ی باوه‌ڕداران مه‌چنه‌ ماڵه‌كانی پێغه‌مبه‌ری خواوه‌ -\nصلی الله علیه وسلم\n- ئیلا مه‌گه‌ر خۆی ئیزنتان بدات و بانگتان بكات و ده‌عوه‌تتان بكات بۆ خواردنێك به‌ڵام ئێوه‌ چاوه‌ڕێ مه‌كه‌ن كه‌ دوای ئه‌وه‌ بمێننه‌وه‌ [\nوَلَكِنْ إِذَا دُعِيتُمْ فَادْخُلُوا\n] به‌ڵام ئه‌گه‌ر بانگكران و ئیزن دران ئه‌وه‌ بچنه‌ ژووره‌وه‌ [\nفَإِذَا طَعِمْتُمْ فَانْتَشِرُوا\n] وه‌ كه‌ نانیشتان خوارد بڵاوه‌ی لێ بكه‌ن و زۆر مه‌مێننه‌وه‌ [\nوَلَا مُسْتَأْنِسِينَ لِحَدِيثٍ\n] نه‌ك بۆ مه‌جلیس گه‌رم كردن و قسه‌ی خۆش كردن له‌ دوای نان خواردن بمێننه‌وه‌ [\nإِنَّ ذَلِكُمْ كَانَ يُؤْذِي النَّبِيَّ فَيَسْتَحْيِي مِنْكُمْ\n] چونكه‌ به‌ دڵنیایى ئه‌مه‌ ئازار به‌ پێغه‌مبه‌ری خوا -\nصلی الله علیه وسلم\n- ئه‌گه‌یه‌نێ وه‌ ئه‌ویش شه‌رم ئه‌كات لێتان كه‌ ئیزنتان بدات، كاتێك پێغه‌مبه‌ری خوا -\nصلی الله علیه وسلم\n- (زه‌ینه‌بى كچى جه‌حش)ى خێزانی گواسته‌وه‌، وه‌ صه‌حابه‌ی ده‌عوه‌ت كرد بۆ نان خواردن كه‌ نان و گۆشت بوو، دوای نان خواردن سێ كه‌سیان مانه‌وه‌و نه‌ڕۆیشتن تا خوای گه‌وره‌ ئه‌م ئایه‌ته‌ی دابه‌زاند [\nوَاللَّهُ لَا يَسْتَحْيِي مِنَ الْحَقِّ\n] وه‌ خوای گه‌وره‌ شه‌رم له‌ حه‌ق ناكات.\nحیجاب‌و خۆداپۆشین نیشانەی دڵپاكییە\n [\nوَإِذَا سَأَلْتُمُوهُنَّ مَتَاعًا\n] وه‌ ئه‌گه‌ر داواكاری شتێكتان كرد، یان پرسیارێكی شه‌رعیتان له‌ خێزانه‌كانی پێغه‌مبه‌ر -\nصلی الله علیه وسلم\n- هه‌بوو [\nفَاسْأَلُوهُنَّ مِنْ وَرَاءِ حِجَابٍ\n] ئه‌وه‌ پرسیاریان لێ بكه‌ن له‌ پشت په‌رده‌وه‌، ئه‌مه‌ ئایه‌تی حیجاب بوو دابه‌زی، كه‌ (ئیمامی عومه‌ر) فه‌رمووی: ئه‌ی پێغه‌مبه‌ری خوا -\nصلی الله علیه وسلم\n- چاكه‌كارو خراپه‌كار دێته‌ لای خێزانه‌كانت بۆ فه‌رمان ناكه‌ی كه‌ خۆیان داپۆشن، خوای گه‌وره‌ ئایه‌تی حیجابی دابه‌زاند، وه‌ خێزانه‌كانى پێغه‌مبه‌ری خوا -\nصلی الله علیه وسلم\n- به‌شه‌و ده‌رده‌چوون بۆ سه‌رئاو (سه‌وده‌ى كچى زه‌معه‌ى) خێزانى پێغه‌مبه‌ری خوا -\nصلی الله علیه وسلم\n- شه‌وێك ده‌رچوو كه‌ ئافره‌تێكى باڵابه‌رز بوو (ئیمامى عومه‌ر) فه‌رمووى: ئه‌ى (سه‌وده‌) ناسیتمانه‌وه‌، بۆ ئه‌وه‌ى ئایه‌تى حیجاب دابه‌زێت و خواى گه‌وره‌ ئایه‌تى حیجابى دابه‌زاند، وه‌ عائیشه‌ ده‌فه‌رمێت: من له‌گه‌ڵ پێغه‌مبه‌ری خوا -\nصلی الله علیه وسلم\n- له‌ كوپێكدا شیرم ده‌خوارد، (ئیمامى عومه‌ر) له‌وێوه‌ تێپه‌ڕى پێغه‌مبه‌ری خوا -\nصلی الله علیه وسلم\n- بانگى كرد ئه‌ویش له‌گه‌ڵمان خواردى په‌نجه‌ى به‌ر په‌نحه‌م كه‌وت، وتى: ئاى ئاى ئه‌گه‌ر پێغه‌مبه‌ری خوا -\nصلی الله علیه وسلم\n- به‌قسه‌ى بكردمایه‌ نابوایه‌ به‌چاو ببینرانایه‌، خواى گه‌وره‌ ئایه‌تى حیجابى دابه‌زاند [\nذَلِكُمْ أَطْهَرُ لِقُلُوبِكُمْ وَقُلُوبِهِنَّ\n] ئه‌مه‌ی كه‌ له‌ پشت په‌رده‌وه‌ قسه‌یان له‌گه‌ڵدا بكه‌ن بۆ دڵی ئێوه‌و بۆ دڵی ئه‌وانیش پاكتره‌و گومان دروست نابێ [\nوَمَا كَانَ لَكُمْ أَنْ تُؤْذُوا رَسُولَ اللَّهِ وَلَا أَنْ تَنْكِحُوا أَزْوَاجَهُ مِنْ بَعْدِهِ أَبَدًا\n] وه‌ ئێوه‌ بۆتان نیه‌ كه‌ ئازاری پێغه‌مبه‌ری خوا بده‌ن -\nصلی الله علیه وسلم\n- یان له‌ پاش وه‌فاتی پێغه‌مبه‌ری خوا -\nصلی الله علیه وسلم\n- یه‌كێك له‌ خێزانه‌كانی ماره‌ بكه‌ن له‌به‌ر ئه‌وه‌ی ئه‌وانه‌ دایكی باوه‌ڕدارانن و خێزانی پێغه‌مبه‌ری خوان -\nصلی الله علیه وسلم\n- له‌ دونیاو قیامه‌تدا [\nإِنَّ ذَلِكُمْ كَانَ عِنْدَ اللَّهِ عَظِيمًا (٥٣)\n] ئه‌گه‌ر یه‌كێك له‌ خێزانه‌كانی پێغه‌مبه‌ر -\nصلی الله علیه وسلم\n- ماره‌ بكه‌ن له‌ دوای وه‌فاتی پێغه‌مبه‌ریش -\nصلی الله علیه وسلم\n- ئه‌مه‌ لای خوای گه‌وره‌ تاوانێكی زۆر گه‌وره‌یه‌."
    },
    {
      "ayah": 54,
      "surah": 33,
      "text": "[\nإِنْ تُبْدُوا شَيْئًا أَوْ تُخْفُوهُ فَإِنَّ اللَّهَ كَانَ بِكُلِّ شَيْءٍ عَلِيمًا (٥٤)\n] ئێوه‌ ئه‌گه‌ر هه‌رشتێك ده‌رببڕن و ئاشكراى بكه‌ن، یان بیشارنه‌وه‌و ده‌رینه‌بڕن ئه‌وا بۆ خواى گه‌وره‌ یه‌كسانه‌و به‌دڵنیایى زۆر زانایه‌ به‌ هه‌موو شتێك."
    },
    {
      "ayah": 55,
      "surah": 33,
      "text": "{ئافرەت دروستە لای كێ‌ خۆی دانەپۆشێت؟}\n [\nلَا جُنَاحَ عَلَيْهِنَّ فِي آبَائِهِنَّ\n] به‌ڵام ئاساییه‌ ئه‌گه‌ر ئافره‌ت باوكی بێته‌ لای و خۆى دانه‌پۆشێت [\nوَلَا أَبْنَائِهِنَّ\n] یان كوڕی خۆیان [\nوَلَا إِخْوَانِهِنَّ\n] یان برایان [\nوَلَا أَبْنَاءِ إِخْوَانِهِنَّ\n] یان برازایان [\nوَلَا أَبْنَاءِ أَخَوَاتِهِنَّ\n] یان خوشكه‌زایان [\nوَلَا نِسَائِهِنَّ\n] یان ئافره‌تان [\nوَلَا مَا مَلَكَتْ أَيْمَانُهُنَّ\n] یاخود كه‌نیزه‌ك و جاریه‌كان، ئاسایى¬یه‌ ئافره‌ت خۆى له‌مانه‌ دانه‌پۆشێت، وه‌ بۆ خاڵۆ و مامه‌یشى ئاساییه‌و مه‌حره‌من، به‌ڵام (عیكریمه‌و شه‌عبى) ده‌ڵێن بۆیه‌ باس نه‌كراون چونكه‌ وه‌سفى كچ ده‌كه‌ن لاى كوڕه‌كانیان [\nوَاتَّقِينَ اللَّهَ\n] وه‌ ئێوه‌ ته‌قوای خوای گه‌وره‌ بكه‌ن له‌ هه‌موو حاڵه‌تێكدا [\nإِنَّ اللَّهَ كَانَ عَلَى كُلِّ شَيْءٍ شَهِيدًا (٥٥)\n] به‌دڵنیایى خوای گه‌وره‌ شاهیدو ئاگاداره‌ به‌سه‌ر هه‌موو شتێكداو هیچى لێ¬ناشاردرێته‌وه‌."
    },
    {
      "ayah": 56,
      "surah": 33,
      "text": "{فەرمانكردن بە سەڵاواتدان لەسەر پێغەمبەری خوا -\nصلی الله علیه وسلم\n- }\n [\nإِنَّ اللَّهَ وَمَلَائِكَتَهُ يُصَلُّونَ عَلَى النَّبِيِّ\n] به‌ دڵنیایى خوای گه‌وره‌و فریشته‌كان صه‌ڵاوات له‌سه‌ر پێغه‌مبه‌ری خوا -\nصلی الله علیه وسلم\n- ده‌ده‌ن، صه‌ڵاوات دانی خوای گه‌وره‌ دابه‌زینی ڕه‌حمه‌ت و سۆزو میهره‌بانی و به‌ره‌كه‌تی خوای گه‌وره‌یه‌، وه‌ مه‌دح و سه‌نای خوای گه‌وره‌یه‌ له‌لای فریشته‌كان، وه‌ صه‌ڵاواتی مه‌لائیكه‌تیش بریتییه‌ له‌ داوای لێخۆشبوون [\nيَا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيمًا (٥٦)\n] ئه‌ی باوه‌ڕداران ئێوه‌ش زۆر صه‌ڵاوات له‌سه‌ر پێغه‌مبه‌ر -\nصلی الله علیه وسلم\n- بده‌ن و سه‌لامى لێ بكه‌ن، (صه‌ڵاوات شێوازى زۆره‌ به‌ڵام باشترینیان ئه‌وه‌یه‌ كه‌ له‌ ته‌حیاتدا ده‌یخوێنین)."
    },
    {
      "ayah": 57,
      "surah": 33,
      "text": "{فەزڵی سەڵاواتدان لەسەر پێغەمبەری خوا -\nصلی الله علیه وسلم\n- }\nوه‌ صه‌ڵاوات فه‌زڵى یه‌كجار زۆره‌ له‌وانه‌: هه‌ركه‌سێك یه‌ك صه‌ڵاوات له‌سه‌ر پێغه‌مبه‌ری خوا -\nصلی الله علیه وسلم\n- بدات ئه‌وا خواى گه‌وره‌ ده‌ صه‌ڵاوات له‌سه‌ر ئه‌و كه‌سه‌ ده‌دات، وه‌ ده‌ تاوانى ده‌سڕێته‌وه‌، وه‌ ده‌ پله‌ به‌رزى ده‌كاته‌وه‌، وه‌ زۆر صه‌ڵاوات دان هۆكاره‌ بۆ لێخۆش بوونى تاوان و نه‌هێشتنى غه‌م و په‌ژاره‌ى دونیاو قیامه‌ت و نزیكى له‌ پێغه‌مبه‌ری خوا -\nصلی الله علیه وسلم\n- له‌به‌هه‌شتدا، وه‌ ئه‌و كه‌سه‌ى صه‌ڵاوات له‌سه‌ر پێغه‌مبه‌ری خوا -\nصلی الله علیه وسلم\n- نه‌دات ئه‌وه‌ ره‌زیله‌، وه‌ له‌ رۆژى قیامه‌ت رێگاى چوونه‌ به‌هه‌شت هه‌ڵه‌ ده‌كات و نایدۆزێته‌وه‌و په‌شیمان ده‌بێته‌وه‌، وه‌ پێویسته‌ هه‌موو كات صه‌ڵاوات بدرێت به‌ تایبه‌تى له‌ ته‌حیات و له‌ دواى بانگدان و له‌ كاتى چوونه‌ مزگه‌وت و ده‌رچوون لێى و له‌ پێش دوعا كردن و پاڕانه‌وه‌ له‌ خواى گه‌وره‌و له‌ ته‌كبیره‌ى دووه‌مى نوێژى جه‌نازه‌و له‌ شه‌و و رۆژى جومعه‌و وتارى جومعه‌دا [\nإِنَّ الَّذِينَ يُؤْذُونَ اللَّهَ وَرَسُولَهُ\n] ئه‌و كه‌سانه‌ی ئازاری خوای گه‌وره‌ ئه‌ده‌ن به‌ كوفرو هاوبه‌شبڕیاردان و تانه‌دان و جوێندان به‌ دین و پێغه‌مبه‌ری خوا -\nصلی الله علیه وسلم\n- ، وه‌ك ئه‌وه‌ی هاوه‌ڵبڕیارده‌ران ئه‌یانووت: مه‌لائیكه‌ت كچی خوایه‌، یان جووله‌كه‌ ئه‌یانووت: عوزێر كوڕی خوایه‌، یان گاور ئه‌ڵێن: عیسى كوڕی خوای گه‌وره‌یه‌، یان ئه‌وانه‌ى جوێن به‌ رۆژگارو سه‌رده‌م ده‌ده‌ن، (به‌ڵام زیان به‌ خواى گه‌وره‌ ناگه‌یه‌نن، چونكه‌ ئازاردان جیاوازه‌ له‌ زیان پێگه‌یاندن، وه‌ فریشته‌یش ئازاریان پێ ده‌گات له‌ لایه‌ن مرۆڤه‌وه‌ كه‌ ده‌ڵێن فریشته‌ كچى خوان، به‌ڵام زیانیان پێ ناگان) وه‌ ئازاری پێغه‌مبه‌ری خوا -\nصلی الله علیه وسلم\n- ئه‌ده‌ن به‌قسه‌ی خراپ، وه‌ك ئه‌وانه‌ی كه‌ ئه‌یانووت: ئه‌مه‌ درۆ ئه‌كات و پێغه‌مبه‌ر نیه‌، یان شاعیره‌، یان درۆزنه‌، یان ساحیره‌، یاخود ئازاری لاشه‌و جه‌سته‌یان ئه‌دا [\nلَعَنَهُمُ اللَّهُ فِي الدُّنْيَا وَالْآخِرَةِ\n] خوای گه‌وره‌ نه‌فره‌ت له‌مانه‌ ئه‌كات له‌ دونیاو قیامه‌تدا [\nوَأَعَدَّ لَهُمْ عَذَابًا مُهِينًا (٥٧)\n] وه‌ سزایه‌كی بۆ ئاماده‌ كردوون كه‌ سه‌رشۆڕیان ئه‌كات له‌ناو ئاگری دۆزه‌خدا."
    },
    {
      "ayah": 58,
      "surah": 33,
      "text": "[\nوَالَّذِينَ يُؤْذُونَ الْمُؤْمِنِينَ وَالْمُؤْمِنَاتِ بِغَيْرِ مَا اكْتَسَبُوا\n] وه‌ ئه‌و كه‌سانه‌ی كه‌ ئازاری باوه‌ڕدارانی پیاو و ئافره‌ت ئه‌ده‌ن به‌ شتێك كه‌ خۆیان ئه‌نجامیان نه‌داوه‌، واته‌: بوهتانیان بۆ ئه‌كه‌ن [\nفَقَدِ احْتَمَلُوا بُهْتَانًا وَإِثْمًا مُبِينًا (٥٨)\n] به‌ڕاستی ئه‌مه‌ بوهتانیان بۆ كردوون و درۆیان بۆ هه‌ڵبه‌ستوون و تاوانێكی زۆر ئاشكرایان كردووه‌."
    },
    {
      "ayah": 59,
      "surah": 33,
      "text": "{فەرمانكردن بە خۆداپۆشینی ئافرەتان}\n [\nيَا أَيُّهَا النَّبِيُّ قُلْ لِأَزْوَاجِكَ وَبَنَاتِكَ وَنِسَاءِ الْمُؤْمِنِينَ يُدْنِينَ عَلَيْهِنَّ مِنْ جَلَابِيبِهِنَّ\n] ئه‌ی پێغه‌مبه‌ری خوا -\nصلی الله علیه وسلم\n- به‌ خێزانه‌كانت و كچه‌كانت و خێزانی باوه‌ڕداران بڵێ با جلباب و له‌چك و پۆشاكه‌كانیان شۆڕ بكه‌نه‌وه‌ تا هه‌موو له‌شیان بگرێته‌وه‌و جوانی خۆیان ده‌رنه‌خه‌ن و سینگ و ملیان دابپۆشن [\nذَلِكَ أَدْنَى أَنْ يُعْرَفْنَ فَلَا يُؤْذَيْنَ\n] ئه‌مه‌ نزیكتره‌ له‌وه‌ی كه‌ بناسرێنه‌وه‌، له‌به‌ر ئه‌وه‌ی كاتی خۆی ئه‌وه‌ی ئافره‌تی ئازاد بوایه‌ به‌و شێوازه‌ خۆی دائه‌پۆشی، وه‌ ئه‌وه‌ی كه‌نیزه‌ك و داوێن پیس بوایه‌ خۆی دانه‌ئه‌پۆشێ بۆیه‌ ئه‌یانزانی كه‌ ئه‌مه‌ ئافره‌تی ئازاده‌و له‌لایه‌ن كه‌سانی خراپه‌وه‌ ئازار نادران [\nوَكَانَ اللَّهُ غَفُورًا رَحِيمًا (٥٩)\n] وه‌ خوای گه‌وره‌ زۆر لێخۆشبوو به‌به‌زه‌ییه‌."
    },
    {
      "ayah": 6,
      "surah": 33,
      "text": "{خێزانەكانی پێغەمبەری خوا -\nصلی الله علیه وسلم\n- دایكی باوەڕدارانن}\n [\nالنَّبِيُّ أَوْلَى بِالْمُؤْمِنِينَ مِنْ أَنْفُسِهِمْ\n] پێغه‌مبه‌ری خوا -\nصلی الله علیه وسلم\n- له‌ پێشترو شایانتره‌ به‌ باوه‌ڕداران له‌ نه‌فسی خۆشیان له‌ دڵسۆزى و سۆزو به‌زه‌یى و په‌رۆشى بۆیان، كه‌ ده‌فه‌رمێت: (هه‌ركه‌سێك ماڵى به‌جێهێشت ئه‌وا بۆ میراتگرانێتى، وه‌ هه‌ركه‌سێكیش قه‌رزار بوو ئه‌وه‌ له‌سه‌ر منه‌و من بۆى ده‌ده‌مه‌وه‌) [\nوَأَزْوَاجُهُ أُمَّهَاتُهُمْ\n] وه‌ خێزانه‌كانی پێغه‌مبه‌ری خوا -\nصلی الله علیه وسلم\n- دایكی باوه‌ڕدارانن له‌ رێزو به‌گه‌وره‌زانیندا، كه‌ له‌ دونیا له‌ دوای پێغه‌مبه‌ریش -\nصلی الله علیه وسلم\n- نابێ كه‌س بیانخوازێ له‌به‌ر ئه‌وه‌ی خێزانی پێغه‌مبه‌ری خوان -\nصلی الله علیه وسلم\n- له‌ دونیاو قیامه‌تدا، به‌ڵام بۆ بینین و خه‌لوه‌و ئه‌و شتانه‌ هه‌ر حوكمی ئافره‌تی بێگانه‌یان هه‌یه‌، به‌ڵام ته‌نها له‌ خواستندا نابێت كه‌س بیانخوازێت [\nوَأُولُو الْأَرْحَامِ بَعْضُهُمْ أَوْلَى بِبَعْضٍ فِي كِتَابِ اللَّهِ مِنَ الْمُؤْمِنِينَ وَالْمُهَاجِرِينَ\n] (زوبێرى كوڕى عه‌ووام) ده‌فه‌رمێت: (ئه‌م ئایه‌ته‌ له‌سه‌ر قوڕه‌یش و ئه‌نصاره‌كان دابه‌زى كه‌ سه‌ره‌تا پێغه‌مبه‌رى خوا -\nصلی الله علیه وسلم\n- كردنى به‌ براى یه‌كترى و میراتیان له‌ یه‌كترى ئه‌برد به‌ڵام به‌م ئایه‌ته‌ نه‌سخ بووه‌وه‌): وه‌ خزمه‌كان ئه‌وان له‌ پێشترو شایانترن هه‌ندێكیان به‌ هه‌ندێكیان له‌ باوه‌ڕداران و كۆچكه‌ران له‌ میراتی بردندا له‌ حوكم و بڕیاردانى خوای گه‌وره‌ له‌ قورئاندا، له‌به‌ر ئه‌وه‌ی وه‌كو باسمان كردو وتمان: له‌سه‌ره‌تادا كۆچكه‌ران یان باوه‌ڕداران هه‌ندێكیان میراتیان له‌ هه‌ندێكیان ئه‌برد، به‌ڵام دواتر نه‌سخ بووه‌وه‌ [\nإِلَّا أَنْ تَفْعَلُوا إِلَى أَوْلِيَائِكُمْ مَعْرُوفًا\n] ئیلا ئه‌گه‌ر خۆتان چاكه‌ بكه‌ن له‌گه‌ڵ كه‌سوكارتاندا به‌وه‌ی كه‌ وه‌سیه‌تێك بكه‌ن كه‌ له‌ دوای من ئه‌وه‌نده‌ بكه‌ به‌ خێر، یان بیده‌ فه‌قیر، كه‌ ئه‌میش به‌هه‌مان شێوه‌ نه‌سخ بووه‌وه‌ به‌ ئایه‌تی میراث [\nكَانَ ذَلِكَ فِي الْكِتَابِ مَسْطُورًا (٦)\n] ئه‌م نه‌سخ بوونه‌وه‌یه‌ كه‌ پێشتر ئه‌وانه‌ی به‌یه‌كه‌وه‌ هیجره‌تیان ئه‌كرد یان په‌یماننامه‌و به‌ڵێننامه‌یان له‌گه‌ڵ یه‌كدا هه‌بووه‌ میراتیان له‌ یه‌ك بردووه‌ به‌ڵام دواتر نه‌سخ بووه‌وه‌، وه‌ ئه‌مه‌یش له‌ (لوح المحفوظ) و له‌ قورئانی پیرۆزدا ئه‌م شته‌ نووسراوه‌ پێویسته‌ كاری پێ بكه‌ن."
    },
    {
      "ayah": 60,
      "surah": 33,
      "text": "{سزای بڵاو كردنەوەی پڕوپاگەندەی درۆ}\n [\nلَئِنْ لَمْ يَنْتَهِ الْمُنَافِقُونَ\n] ئه‌گه‌ر بێتوو مونافیقان ده‌ست هه‌ڵنه‌گرن و واز نه‌هێنن [\nوَالَّذِينَ فِي قُلُوبِهِمْ مَرَضٌ\n] وه‌ ئه‌و كه‌سانه‌یشی كه‌ نه‌خۆشی گومان و دوودڵى له‌ دڵیاندایه‌ كه‌ مونافیقانن، یان زیناكارانن [\nوَالْمُرْجِفُونَ فِي الْمَدِينَةِ\n] وه‌ ئه‌وانه‌یشی كه‌ پڕوپاگه‌نده‌ بڵاو ئه‌كه‌نه‌وه‌ له‌ مه‌دینه‌دا كه‌ ئه‌ڵێن: موسڵمانان تێكشكاون یان كوژراون یان دوژمن ده‌داته‌ سه‌ریاندا ئه‌گه‌ر ئه‌مانه‌ واز نه‌هێنن [\nلَنُغْرِيَنَّكَ بِهِمْ\n] ئه‌وه‌ ئه‌ی محمد -\nصلی الله علیه وسلم\n- تۆ زاڵ ئه‌كه‌ین به‌سه‌ریانداو ڕیشه‌كێشیان بكه‌ی [\nثُمَّ لَا يُجَاوِرُونَكَ فِيهَا\n] پاشان له‌ مه‌دینه‌دا نه‌مێننه‌وه‌و ده‌ریان بكه‌ی [\nإِلَّا قَلِيلًا (٦٠)\n] ته‌نها ماوه‌یه‌كى كه‌م نه‌بێ."
    },
    {
      "ayah": 61,
      "surah": 33,
      "text": "[\nمَلْعُونِينَ\n] ئه‌مانه‌ نه‌فره‌تلێكراو و ده‌ركراون له‌ ڕه‌حمه‌تی خوا، یان هه‌ر له‌ مه‌دینه‌ ده‌ریان بكه‌ن [\nأَيْنَمَا ثُقِفُوا أُخِذُوا\n] له‌ هه‌ر شوێنێك كه‌ بیانبینن بیانگرن [\nوَقُتِّلُوا تَقْتِيلًا (٦١)\n] وه‌ بیانكوژن به‌ كوشتنێكی خراپ."
    },
    {
      "ayah": 62,
      "surah": 33,
      "text": "[\nسُنَّةَ اللَّهِ فِي الَّذِينَ خَلَوْا مِنْ قَبْلُ\n] ئه‌مه‌ سوننه‌تی خوای گه‌وره‌ بووه‌ له‌ ئوممه‌تانی پێشتریشدا به‌م شێوه‌یان لێكراوه‌ [\nوَلَنْ تَجِدَ لِسُنَّةِ اللَّهِ تَبْدِيلًا (٦٢)\n] وه‌ هه‌رگیز نابینی سوننه‌تی خوای گه‌وره‌ گۆڕانی به‌سه‌ردا بێت و به‌رده‌وامه‌."
    },
    {
      "ayah": 63,
      "surah": 33,
      "text": "{تەنها خوای گەورە كاتی هاتنی رۆژی قیامەت دەزانێت}\n [\nيَسْأَلُكَ النَّاسُ عَنِ السَّاعَةِ\n] ئه‌ی محمد -\nصلی الله علیه وسلم\n- خه‌ڵكی پرسیاری كاتی هاتنى ڕۆژی قیامه‌تت لێ ئه‌كه‌ن [\nقُلْ إِنَّمَا عِلْمُهَا عِنْدَ اللَّهِ\n] پێیان بڵێ: زانستی هاتنی ڕۆژی قیامه‌ت ته‌نها لای خوای گه‌وره‌یه‌و، خوا نه‌بێ كه‌س نازانێ كه‌ی قیامه‌ت دێت [\nوَمَا يُدْرِيكَ\n] وه‌ تۆ چوزانی ئه‌ی محمد -\nصلی الله علیه وسلم\n- [\nلَعَلَّ السَّاعَةَ تَكُونُ قَرِيبًا (٦٣)\n] له‌وانه‌یشه‌ هاتنی قیامه‌ت نزیك بێت."
    },
    {
      "ayah": 64,
      "surah": 33,
      "text": "[\nإِنَّ اللَّهَ لَعَنَ الْكَافِرِينَ\n] به‌ دڵنیایى خوای گه‌وره‌ نه‌فره‌تی له‌ كافران كردووه‌و له‌ ڕه‌حمه‌تی خۆی دووری خستوونه‌ته‌وه‌ [\nوَأَعَدَّ لَهُمْ سَعِيرًا (٦٤)\n] وه‌ ئاگری دۆزه‌خی بۆ ئاماده‌ كردوون كه‌ ئاگرێكی سووتێنه‌ره‌ (ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ ئێستا دۆزه‌خ دروستكراوه‌و ئاماده‌كراوه‌)."
    },
    {
      "ayah": 65,
      "surah": 33,
      "text": "[\nخَالِدِينَ فِيهَا أَبَدًا\n] به‌ نه‌مری و هه‌میشه‌یی تیایدا ئه‌مێننه‌وه‌و ده‌رچوونیان نیه‌ [\nلَا يَجِدُونَ وَلِيًّا وَلَا نَصِيرًا (٦٥)\n] هیچ دۆست و پشتیوان و سه‌رخه‌رێك نابینن كه‌ رزگاریان بكات."
    },
    {
      "ayah": 66,
      "surah": 33,
      "text": "[\nيَوْمَ تُقَلَّبُ وُجُوهُهُمْ فِي النَّارِ\n] له‌و ڕۆژه‌دا له‌ناو ئاگرى دۆزه‌خدا راده‌كێشرێن و ده‌مو چاو و ڕوویان ئه‌مدیو و ئه‌ودیو ئه‌كرێت و هه‌مووی ئه‌سووتێندرێت [\nيَقُولُونَ يَا لَيْتَنَا أَطَعْنَا اللَّهَ وَأَطَعْنَا الرَّسُولَا (٦٦)\n] ئه‌وانیش ده‌ڵێن: خۆزگه‌ له‌ دونیادا گوێڕایه‌ڵی خواو گوێڕایه‌ڵی پێغه‌مبه‌ری خوامان -\nصلی الله علیه وسلم\n- بكردایه‌."
    },
    {
      "ayah": 67,
      "surah": 33,
      "text": "[\nوَقَالُوا رَبَّنَا إِنَّا أَطَعْنَا سَادَتَنَا وَكُبَرَاءَنَا\n] وه‌ ئه‌ڵێن: ئه‌ی په‌روه‌ردگار ئێمه‌ گوێڕایه‌ڵی گه‌وره‌و سه‌ركرده‌و زاناكانی خۆمان كرد له‌ خراپه‌دا [\nفَأَضَلُّونَا السَّبِيلَا (٦٧)\n] وه‌ ئه‌وانیش ئێمه‌یان گومڕا كردو له‌ ڕێگای ڕاست ده‌ریان كردین."
    },
    {
      "ayah": 68,
      "surah": 33,
      "text": "[\nرَبَّنَا آتِهِمْ ضِعْفَيْنِ مِنَ الْعَذَابِ\n] ئه‌ی په‌روه‌ردگار دوو قات سزای ئه‌وان بده‌ به‌هۆی كوفرى خۆیان و گومڕا كردنى ئێمه‌وه‌ [\nوَالْعَنْهُمْ لَعْنًا كَبِيرًا (٦٨)\n] وه‌ ده‌ریان بكه‌ له‌ ڕه‌حمه‌تی خۆت ده‌رخستنێكی زۆر گه‌وره‌."
    },
    {
      "ayah": 69,
      "surah": 33,
      "text": "[\nيَا أَيُّهَا الَّذِينَ آمَنُوا لَا تَكُونُوا كَالَّذِينَ آذَوْا مُوسَى\n] موسى -\nصلی الله علیه وسلم\n- كه‌سێكی زۆر به‌شه‌رم بوو له‌به‌رچاو به‌نی ئیسرائیل خۆی نه‌ئه‌شۆرد ئه‌یانووت: موسى -\nصلی الله علیه وسلم\n- گه‌ڕه‌ یان گیانی به‌ڵه‌كه‌ یان قۆڕه‌ تا ڕۆژێك خوای گه‌وره‌ ویستی بۆیان ده‌ربخات كه‌ كه‌س دیار نه‌بوو موسى -\nصلی الله علیه وسلم\n-جله‌كانی خسته‌ سه‌ر به‌ردێك خۆی شووشت، به‌ فه‌رمانی خوای گه‌وره‌ به‌رده‌كه‌ ڕۆییشت و جله‌كه‌ی موساى -\nصلی الله علیه وسلم\n- برد ئه‌ویش كه‌وته‌ دوای ئه‌یفه‌رموو: ئه‌ی به‌رده‌كه‌ جله‌كانم ئه‌ی به‌رده‌كه‌ جله‌كانم تا به‌ ته‌نیشت كۆمه‌ڵێك له‌ به‌نی ئیسرائیل تێپه‌ڕی بینیان له‌شی هیچ عه‌یبێكی نیه‌و جوانترین لاشه‌ى هه‌یه‌ دواتر به‌ گۆچانه‌كه‌ى دای له‌ به‌رده‌كه‌و به‌رده‌كه‌ ڕاوه‌ستا، خواى گه‌وره‌ ده‌فه‌رمێت: ئه‌ی باوه‌ڕداران ئێوه‌ وه‌ك ئه‌و كه‌سانه‌ مه‌بن له‌ به‌نی ئیسرائیل كه‌ ئازاری موسى پێغه‌مبه‌ریان دا -\nصلی الله علیه وسلم\n- ئێوه‌ ئازاری پێغه‌مبه‌ری خوا -\nصلی الله علیه وسلم\n- مه‌ده‌ن [\nفَبَرَّأَهُ اللَّهُ مِمَّا قَالُوا\n] كه‌ خوای گه‌وره‌ موسای -\nصلی الله علیه وسلم\n- پاك كرده‌وه‌ له‌و قسه‌یه‌ی كه‌ ئه‌وان ئه‌یاندایه‌ پاڵى [\nوَكَانَ عِنْدَ اللَّهِ وَجِيهًا (٦٩)\n] وه‌ كه‌سێكی خاوه‌ن پله‌و پایه‌ بووه‌ لای خوای گه‌وره‌، وه‌ خوای گه‌وره‌ دوعای قبووڵ كردووه‌، وه‌ كه‌ داواى كرد هارونى براى -\nصلی الله علیه وسلم\n- بكات به‌ پێغه‌مبه‌ر خواى گه‌وره‌ وه‌ڵامى دایه‌وه‌."
    },
    {
      "ayah": 7,
      "surah": 33,
      "text": "[\nوَإِذْ أَخَذْنَا مِنَ النَّبِيِّينَ مِيثَاقَهُمْ\n] وه‌ ئێمه‌ به‌ڵێنمان له‌ پێغه‌مبه‌ران وه‌رگرتووه‌ كه‌ به‌ تاك و ته‌نها عیباده‌تی خوای گه‌وره‌ بكه‌ن و په‌یامه‌كه‌ى بگه‌یه‌نن [\nوَمِنْكَ وَمِنْ نُوحٍ وَإِبْرَاهِيمَ وَمُوسَى وَعِيسَى ابْنِ مَرْيَمَ\n] وه‌ به‌ڵێنمان وه‌رگرتووه‌ له‌ تۆش ئه‌ی محمد -\nصلی الله علیه وسلم\n- وه‌ له‌ نوح و ئیبراهیم و موسى و عیسای كوڕی مه‌ریه‌م كه‌ ئه‌مانه‌ (ئولولعه‌زم) بوونه‌ [\nوَأَخَذْنَا مِنْهُمْ مِيثَاقًا غَلِيظًا (٧)\n] وه‌ عه‌هدو به‌ڵێنێكی توندو سه‌ختمان لێ وه‌رگرتوون كه‌ ئه‌بێ په‌یوه‌ست بن پێوه‌ی، (وه‌ جوانترین شێواز په‌یوه‌ست بوونه‌ پێوه‌ى)."
    },
    {
      "ayah": 70,
      "surah": 33,
      "text": "[\nيَا أَيُّهَا الَّذِينَ آمَنُوا اتَّقُوا اللَّهَ وَقُولُوا قَوْلًا سَدِيدًا (٧٠)\n] ئه‌ی باوه‌ڕداران ته‌قوای خوای گه‌وره‌ بكه‌ن وه‌ وته‌یه‌كی ڕاست و دروست بڵێن كه‌ به‌ گوێره‌ی شه‌ریعه‌ت بێ، كه‌ بریتیه‌ له‌ لا إله إلا الله، یان راستگۆیی."
    },
    {
      "ayah": 71,
      "surah": 33,
      "text": "[\nيُصْلِحْ لَكُمْ أَعْمَالَكُمْ\n] ئه‌وا خوای گه‌وره‌ كرده‌وه‌كانتان بۆ چاك ئه‌كات [\nوَيَغْفِرْ لَكُمْ ذُنُوبَكُمْ\n] وه‌ له‌ تاوانه‌كانتان خۆش ئه‌بێ [\nوَمَنْ يُطِعِ اللَّهَ وَرَسُولَهُ فَقَدْ فَازَ فَوْزًا عَظِيمًا (٧١)\n] وه‌ هه‌ر كه‌سێك گوێڕایه‌ڵی خواو پێغه‌مبه‌ری خوا -\nصلی الله علیه وسلم\n- بكات به‌ دڵنیایى بردنه‌وه‌یه‌كی زۆر گه‌وره‌ ئه‌یباته‌وه‌ له‌ دونیاو قیامه‌ت."
    },
    {
      "ayah": 72,
      "surah": 33,
      "text": "[\nإِنَّا عَرَضْنَا الْأَمَانَةَ عَلَى السَّمَاوَاتِ وَالْأَرْضِ وَالْجِبَالِ\n] ئێمه‌ ئه‌م ئه‌مانه‌ته‌ كه‌ دینه‌، یان فه‌رزه‌كانه‌، یان سنوره‌كانه‌، یان گوێڕایه‌ڵی كردنی خوای گه‌وره‌یه‌ دامان به‌سه‌ر ئاسمانه‌كان و زه‌وی و شاخه‌كان [\nفَأَبَيْنَ أَنْ يَحْمِلْنَهَا\n] به‌ڵام ئه‌وان ڕه‌تیان كرده‌وه‌ كه‌ هه‌ڵی بگرن و هه‌ڵیان نه‌گرت [\nوَأَشْفَقْنَ مِنْهَا\n] وه‌ داوای شه‌فه‌قه‌و ڕه‌حمه‌تی خوای گه‌وره‌یان كرد كه‌ خوای گه‌وره‌ لێیان خۆشبێ [\nوَحَمَلَهَا الْإِنْسَانُ\n] به‌ڵام مرۆڤ هه‌ڵی گرت [\nإِنَّهُ كَانَ ظَلُومًا جَهُولًا (٧٢)\n] مرۆڤیش ئه‌م دوو سیفه‌ته‌ی تیایه‌ كه‌ زۆر سته‌مكارو زۆر نه‌زانه‌، ئیلا ئه‌گه‌ر كه‌سێك به‌ ته‌قوا زوڵمه‌كه‌ نه‌هێلێ، وه‌ به‌ زانیاریش نه‌زانینه‌كه‌ی نه‌هێلێ."
    },
    {
      "ayah": 73,
      "surah": 33,
      "text": "[\nلِيُعَذِّبَ اللَّهُ الْمُنَافِقِينَ وَالْمُنَافِقَاتِ وَالْمُشْرِكِينَ وَالْمُشْرِكَاتِ\n] تا خوای گه‌وره‌ سزای مونافیقان و موشریكانى پیاو و ئافره‌ت بدات چونكه‌ ئه‌وانن كه‌ خیانه‌ت له‌و ئه‌مانه‌ته‌ ئه‌كه‌ن، یان به‌ شێوازێكی گشتی خیانه‌ت له‌ ئه‌مانه‌ت ئه‌كه‌ن [\nوَيَتُوبَ اللَّهُ عَلَى الْمُؤْمِنِينَ وَالْمُؤْمِنَاتِ\n] وه‌ تا خوای گه‌وره‌ ته‌وبه‌ قبووڵ بكات و خۆشبێت له‌ باوه‌ڕدارانى پیاو و ئافره‌ت ئه‌وانه‌ی كه‌ ئه‌مانه‌ت جێبه‌جێ ئه‌كه‌ن وه‌ ئه‌یگه‌یه‌نن [\nوَكَانَ اللَّهُ غَفُورًا رَحِيمًا (٧٣)\n] وه‌ خوای گه‌وره‌ زۆر لێخۆشبوو به‌ڕه‌حم و به‌زه‌ییه‌، والله أعلم."
    },
    {
      "ayah": 8,
      "surah": 33,
      "text": "[\nلِيَسْأَلَ الصَّادِقِينَ عَنْ صِدْقِهِمْ\n] وه‌ خوای گه‌وره‌ پرسیار له‌ ڕاستگۆیان ئه‌كات كه‌ پێغه‌مبه‌رانن سه‌باره‌ت به‌ ڕاستگۆییان كه‌ دینه‌كه‌یان به‌ جوانی گه‌یاندووه‌، (ئه‌مه‌یش بۆ ده‌مكوت كردنى كافرانه‌) [\nوَأَعَدَّ لِلْكَافِرِينَ عَذَابًا أَلِيمًا (٨)\n] وه‌ بۆ كافرانیش سزایه‌كی زۆر به‌ ئێش و ئازاری بۆ ئاماده‌ كردوون ئه‌وانه‌ی وه‌ڵامی پێغه‌مبه‌رانیان نه‌داوه‌ته‌وه‌."
    },
    {
      "ayah": 9,
      "surah": 33,
      "text": "{چەند دیمەنێك لە غەزای خەندەق (ئەحزاب)}\n [\nيَا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ\n] ئه‌ی باوه‌ڕداران ئێوه‌ یادی ئه‌و نیعمه‌تانه‌ی خوای گه‌وره‌ بكه‌نه‌وه‌ به‌سه‌رتانه‌وه‌ [\nإِذْ جَاءَتْكُمْ جُنُودٌ\n] كاتێك كه‌ كۆمه‌ڵێك سه‌رباز هاتنه‌ سه‌رتان كه‌ له‌ جه‌نگ و غه‌زای ئه‌حزاب و خه‌نده‌ق بوو، ئه‌حزابی پێ وتراوه‌ چونكه‌ هه‌موو حیزب و تاقمه‌كان كۆبوونه‌وه‌ كه‌ ژماره‌یان (ده‌ هه‌زار كه‌س بوو) بۆ داگیركردنى مه‌دینه‌و له‌ناو بردنى موسڵمانان، وه‌ خه‌نده‌قیشى پێ وتراوه‌ چونكه‌ موسڵمانان به‌ راوێژى (سه‌لمانى فارسی) خه‌نده‌قیان به‌ ده‌ورى شارى مه‌دینه‌ هه‌ڵكه‌ند بۆ خۆپاراستن له‌ كافران، وه‌ ژماره‌ى موسڵمانان (سێ هه‌زار كه‌س بوو) كه‌ له‌ مانگی شه‌والی ساڵی پێنجی كۆچیدا بوو [\nفَأَرْسَلْنَا عَلَيْهِمْ رِيحًا\n] خوای گه‌وره‌ ئه‌فه‌رمووێ: كه‌ ئه‌وان بۆتان كۆبوونه‌وه‌ ئێمه‌یش بایه‌كمان نارده‌ سه‌ریان كه‌ قاپ و مه‌نجه‌ڵه‌كانیانی قڵپ ئه‌كرده‌وه‌، وه‌ ئاگره‌كانیانی ئه‌كوژانده‌وه‌، وه‌ خێمه‌كانیانی ئه‌ڕوخاند، پێغه‌مبه‌رى خوا -\nصلی الله علیه وسلم\n- (حوزه‌یفه‌ى یه‌مانى) نارده‌ ناو كافران تا هه‌واڵیان بێنێته‌وه‌و ئه‌و به‌م شێوازه‌ بینیانى و ئه‌م هه‌واڵه‌ى هێنایه‌وه‌و پێغه‌مبه‌رى خوا -\nصلی الله علیه وسلم\n- موژده‌ى به‌هه‌شتى پێدا كه‌ له‌گه‌ڵ خۆیدا ده‌بێت [\nوَجُنُودًا لَمْ تَرَوْهَا\n] وه‌ سه‌ربازی تریشمان نارد له‌ فریشته‌كان كه‌ ئێوه‌ نه‌تانبینین [\nوَكَانَ اللَّهُ بِمَا تَعْمَلُونَ بَصِيرًا (٩)\n] وه‌ خوای گه‌وره‌ زۆر بینایه‌ به‌و كرده‌وانه‌ی كه‌ ئێوه‌ ئه‌یكه‌ن و هه‌مووی ئه‌بینێ."
    }
  ]
}
