{
  "ayahs": [
    {
      "ayah": 1,
      "surah": 48,
      "text": "سووره‌تی (فه‌تح) (واته‌: ئازاد كردن و رزگار كردن) \nسووره‌تێكى مه‌ده‌نى یه‌ له‌ كاتى گه‌ڕانه‌وه‌ له‌ حوده‌یبیه‌ له‌مانگى (ذي القعدة) ساڵى (٦)ى كۆچى دابه‌زى، (٢٩) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n{رێككه‌وتننامه‌ى حوده‌یبییه‌}\n[\nإِنَّا فَتَحْنَا لَكَ فَتْحًا مُبِينًا (١)\n] ئه‌ی محمد -\nصلی الله علیه وسلم\n-  ئێمه‌ سه‌ركه‌وتن و فه‌تحمان بۆ تۆ كردووه‌ سه‌ركه‌وتن و فه‌تحێكی زۆر ئاشكرا، كه‌ مه‌به‌ست پێی فه‌تحی (مه‌ككه‌) نیه‌ به‌ڵكو مه‌به‌ست پێی صوڵح و ڕێكه‌وتننامه‌ی (حوده‌یبیه‌)یه‌ كه‌ له‌ ساڵی شه‌شی كۆچیدا پێغه‌مبه‌ری خوا -\nصلی الله علیه وسلم\n-  له‌ (حوده‌یبیه‌) له‌گه‌ڵ كافرانی قوڕه‌یشدا كردی كه‌ نابێت ئه‌م ساڵ موسڵمانان بچنه‌ مه‌ككه‌وه‌و عومره‌ بكه‌ن، ئیمامى عومه‌ر هات بۆ لاى پێغه‌مبه‌ری خوا -\nصلی الله علیه وسلم\n-  وتى: ئایا ئێمه‌ له‌سه‌ر حه‌ق نین و ئه‌وان له‌سه‌ر باتڵن!؟ ئایا كوژراوانى ئێمه‌ له‌به‌هه‌شتدا نین و كوژراوانى ئه‌وان له‌ دۆزه‌خدا نین!؟ پێغه‌مبه‌ری خوا -\nصلی الله علیه وسلم\n-  فه‌رمووى: (به‌ڵێ)، وتى: ئه‌ى ئیتر بۆچى سازش له‌ دینه‌كه‌مان بكه‌ین و بگه‌ڕێینه‌وه‌و هێشتا خواى گه‌وره‌ بڕیارى له‌ نێوانماندا نه‌داوه‌!؟ پێغه‌مبه‌ری خوا -\nصلی الله علیه وسلم\n-  فه‌رمووى: (ئه‌ى كوڕى خه‌تتاب من پێغه‌مبه‌رى خوام و هه‌رگیز خواى گه‌وره‌ ده‌ستبه‌ردارم نابێت و نامفه‌وتێنێت) ئیمامى عومه‌ر به‌ توڕه‌یی گه‌ڕایه‌وه‌و خۆى بۆ نه‌گیراو تا چوو بۆ لاى ئیمامى ئه‌بو به‌كرو وتى: ئه‌ى ئه‌بو به‌كر ئایا ئێمه‌ له‌سه‌ر حه‌ق نین و ئه‌وان له‌سه‌ر باتڵ نین!؟ ئیمامى ئه‌بو به‌كر هه‌مان وه‌ڵامى پێغه‌مبه‌ری خواى -\nصلی الله علیه وسلم\n-  دایه‌وه‌، وه‌ سوره‌تى فه‌تح دابه‌زى، پێغه‌مبه‌ری خوا -\nصلی الله علیه وسلم\n-  ناردى به‌ شوێن ئیمامى عومه‌رداو بۆى خوێنده‌وه‌، ئه‌ویش وتى: ئه‌ى پێغه‌مبه‌ری خوا -\nصلی الله علیه وسلم\n-  ئایا فه‌تحه‌؟ فه‌رمووى: به‌ڵێ، ئه‌میش پێى دڵخۆش بوو، بۆیه‌ پێی وتراوه‌: فه‌تح له‌به‌ر ئه‌وه‌ی كافران تێكه‌ڵ موسڵمانان ئه‌بوون و خه‌ڵكێكی یه‌كجار زۆریان موسڵمان بوو به‌هۆی ئه‌وه‌ی كه‌ گوێیان له‌ موسڵمانان ئه‌بوو، وه‌ پێغه‌مبه‌ری خوا -\nصلی الله علیه وسلم\n-  ده‌رباره‌ى ئه‌م سووره‌ته‌ ده‌فه‌رمێت: (سووره‌تێكم به‌سه‌ردا دابه‌زیووه‌ له‌ دونیاو هه‌رچى له‌ دونیادا هه‌یه‌ خۆشه‌ویستتره‌ له‌لام)."
    },
    {
      "ayah": 10,
      "surah": 48,
      "text": "{به‌یعه‌تى ریزوان}\n [\nإِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ\n] ئه‌و هاوه‌ڵانه‌ی كه‌ له‌ ژێر (دارى ريضوان) له‌ (حوده‌یبیه‌) به‌یعه‌ت به‌ تۆ ئه‌ده‌ن ئه‌وه‌ به‌یعه‌تیان به‌ خوای گه‌وره‌ داوه‌، كه‌ به‌یعه‌تیان دا له‌سه‌ر ئه‌وه‌ی كه‌ ڕانه‌كه‌ن، وه‌ له‌سه‌ر مردن، وه‌ بۆ تۆڵه‌ سه‌ندنه‌وه‌ی خوێنی ئیمامی عوسمان كه‌ هه‌واڵێك بڵاو بووه‌وه‌ كه‌ ئیمامی عوسمان كوژراوه‌و شه‌هید بووه‌ كه‌ پێغه‌مبه‌ری خوا -\nصلی الله علیه وسلم\n-  ناردی بۆ لای  كافرانی مه‌ككه‌ [\nيَدُ اللَّهِ فَوْقَ أَيْدِيهِمْ\n] ده‌ستی خوای گه‌وره‌ له‌سه‌رووی ده‌ستی ئه‌وانه‌وه‌یه‌، (جێگیر كردنى ده‌ستى تیایه‌ بۆ خواى گه‌وره‌، كه‌ ده‌بێت وه‌كو خۆى باوه‌ڕمان پێى بێت و نكوڵى لێ نه‌كه‌ین و نه‌یچوێنین به‌ده‌ستى دروستكراوه‌كان، وه‌ ماناكه‌ى نه‌گۆڕین و ته‌ئویلى نه‌كه‌ین، وه‌ پرسیار له‌ چۆنێتیه‌كه‌یشى نه‌كه‌ین، چونكه‌ خواى گه‌وره‌ خۆى نه‌بێت كه‌س چۆنێتێكه‌ى نازانێت، وه‌ قسه‌ كردن ده‌رباره‌ى سیفاته‌كانى خواى گه‌وره‌ به‌شێكه‌ له‌ قسه‌ كردن ده‌رباره‌ى خواى گه‌وره‌، چۆن باوه‌ڕمان به‌ خواى گه‌وره‌ هه‌یه‌و نازانین چۆنه‌ به‌هه‌مان شێوه‌ باوه‌ڕمان به‌ سیفاته‌كانیشى هه‌یه‌و نازانین چۆنه‌)، وه‌ ماناى ئه‌وه‌یشى تیایه‌ كه‌ خواى گه‌وره‌ ئاگاداریانه‌و سه‌رخه‌رو پشتیوانیانه‌ [\nفَمَنْ نَكَثَ فَإِنَّمَا يَنْكُثُ عَلَى نَفْسِهِ\n] وه‌ هه‌ر كه‌سێكیش ئه‌و به‌یعه‌ته‌ هه‌ڵوه‌شێنێته‌وه‌ ئه‌وه‌ زه‌ره‌رو زیانه‌كه‌ی ته‌نها بۆ خۆی ئه‌گه‌ڕێته‌وه‌ [\nوَمَنْ أَوْفَى بِمَا عَاهَدَ عَلَيْهُ اللَّهَ فَسَيُؤْتِيهِ أَجْرًا عَظِيمًا (١٠)\n] وه‌ هه‌ركه‌سێك وه‌فای هه‌بێ به‌رامبه‌ر به‌و عه‌هدو به‌ڵێنه‌ی كه‌ به‌خوای گه‌وره‌ی داوه‌ ئه‌وه‌ خوای گه‌وره‌ ئه‌جرو پاداشتێكی زۆر گه‌وره‌ی ئه‌داته‌وه‌ كه‌ به‌هه‌شته‌."
    },
    {
      "ayah": 11,
      "surah": 48,
      "text": "[\nسَيَقُولُ لَكَ الْمُخَلَّفُونَ مِنَ الْأَعْرَابِ شَغَلَتْنَا أَمْوَالُنَا وَأَهْلُونَا\n] هه‌ندێك له‌ ده‌شتنشینه‌كان دوا كه‌وتن له‌ غه‌زاكه‌و وتیان: ئێمه‌ ماڵ و منداڵمان سه‌رقاڵیان كردین له‌وه‌ی كه‌ له‌گه‌ڵتدا بێین و كه‌س نه‌بوو سه‌رپه‌رشتییان بكات [\nفَاسْتَغْفِرْ لَنَا\n] ئه‌ڵێن: ئه‌ی پێغه‌مبه‌ر -\nصلی الله علیه وسلم\n-  داوای لێخۆشبوونمان بۆ بكه‌ له‌ خوای گه‌وره‌ [\nيَقُولُونَ بِأَلْسِنَتِهِمْ مَا لَيْسَ فِي قُلُوبِهِمْ\n] به‌ڵام ئه‌وه‌ی به‌ ده‌م ئه‌یڵێن له‌ دڵیاندا نیه‌، وه‌كو مونافیقانن [\nقُلْ فَمَنْ يَمْلِكُ لَكُمْ مِنَ اللَّهِ شَيْئًا إِنْ أَرَادَ بِكُمْ ضَرًّا أَوْ أَرَادَ بِكُمْ نَفْعًا\n] ئه‌ی محمد -\nصلی الله علیه وسلم\n-  پێیان بڵێ: ئه‌گه‌ر خوای گه‌وره‌ بیه‌وێ تووشی زیانێك یاخود بیه‌وێ تووشی سوودێكتان بكات، كێ هه‌یه‌ بتوانێت شتێكتان بۆ بكات و بتانپارێزێت، واته‌: هه‌موو شتێك به‌ده‌ست خوای گه‌وره‌یه‌ [\nبَلْ كَانَ اللَّهُ بِمَا تَعْمَلُونَ خَبِيرًا (١١)\n] به‌ڵكو خوای گه‌وره‌ زۆر زانیارییه‌كی وردی به‌ كرده‌وه‌كانی ئێوه‌ هه‌یه‌ وه‌ ئه‌زانێ بۆچی دواكه‌وتوونه‌."
    },
    {
      "ayah": 12,
      "surah": 48,
      "text": "[\nبَلْ ظَنَنْتُمْ أَنْ لَنْ يَنْقَلِبَ الرَّسُولُ وَالْمُؤْمِنُونَ إِلَى أَهْلِيهِمْ أَبَدًا\n] به‌ڵكو ئێوه‌ بۆیه‌ دواكه‌وتن گومانی ئه‌وه‌تان برد كه‌ پێغه‌مبه‌ری خواو -\nصلی الله علیه وسلم\n-  باوه‌ڕداران هه‌رگیز نه‌گه‌ڕێنه‌وه‌ بۆ ناو كه‌سوكاریان و كافران به‌سه‌ریاندا زاڵ ده‌بن و ڕیشه‌كێشیان ده‌كه‌ن [\nوَزُيِّنَ ذَلِكَ فِي قُلُوبِكُمْ\n] وه‌ شه‌یتانیش ئه‌م شته‌ی له‌ دڵتاندا ڕازانده‌وه‌ [\nوَظَنَنْتُمْ ظَنَّ السَّوْءِ وَكُنْتُمْ قَوْمًا بُورًا (١٢)\n] وه‌ ئێوه‌ گومانی خراپتان برد، وه‌ ئێوه‌ به‌ڕاستی كه‌سانێكی خراپ و به‌هیلاك چوو بوون."
    },
    {
      "ayah": 13,
      "surah": 48,
      "text": "[\nوَمَنْ لَمْ يُؤْمِنْ بِاللَّهِ وَرَسُولِهِ فَإِنَّا أَعْتَدْنَا لِلْكَافِرِينَ سَعِيرًا (١٣)\n] وه‌ هه‌ر كه‌سێكیش ئیمان به‌خواو پێغه‌مبه‌ری خوا -\nصلی الله علیه وسلم\n-  نه‌هێنێ ئه‌وه‌ ئێمه‌ بۆ ئه‌م كه‌سه‌ كافرانه‌ ئاگری دۆزه‌خمان داناوه‌ كه‌ سووتێنه‌ره‌."
    },
    {
      "ayah": 14,
      "surah": 48,
      "text": "[\nوَلِلَّهِ مُلْكُ السَّمَاوَاتِ وَالْأَرْضِ\n] وه‌ موڵكی ئاسمانه‌كان و زه‌وی هه‌مووی ته‌نها هی خوای گه‌وره‌یه‌ [\nيَغْفِرُ لِمَنْ يَشَاءُ وَيُعَذِّبُ مَنْ يَشَاءُ\n] خوای گه‌وره‌ ویستی لێ بێت له‌ هه‌ر كه‌سێك خۆش ئه‌بێ به‌ فه‌زڵى خۆى ئه‌وانه‌ی كه‌ شایه‌نی لێخۆشبوونن، وه‌ ویستیشی لێ بێت سزای هه‌ر كه‌سێك ئه‌دات به‌ ویست و دادپه‌روه‌رى خۆی [\nوَكَانَ اللَّهُ غَفُورًا رَحِيمًا (١٤)\n] وه‌ خوای گه‌وره‌ زۆر لێخۆشبوو به‌به‌زه‌ییه‌."
    },
    {
      "ayah": 15,
      "surah": 48,
      "text": "{مونافیقان ته‌نها بۆ دونیا هه‌وڵ ده‌ده‌ن}\n [\nسَيَقُولُ الْمُخَلَّفُونَ إِذَا انْطَلَقْتُمْ إِلَى مَغَانِمَ لِتَأْخُذُوهَا ذَرُونَا نَتَّبِعْكُمْ\n] دوای ئه‌وه‌ی كه‌ موسڵمانان چوون بۆ غه‌زای (خه‌یبه‌ر) وه‌ پێغه‌مبه‌ر -\nصلی الله علیه وسلم\n-  به‌ڵێنی سه‌ركه‌وتنی پێدان، ئه‌وانه‌ی كه‌ دواكه‌وتبوون له‌ غه‌زاكه‌ له‌ دووڕووه‌كان وتیان: كاتێك كه‌ ئێوه‌ ئه‌چن بۆ كۆكردنه‌وه‌ی غه‌نیمه‌ت ڕێگامان بده‌ن و لێمان بگه‌ڕێن با ئێمه‌ش دواتان بكه‌وین و له‌گه‌ڵتان بێین، مه‌به‌ستیان ئه‌وه‌بوو غه‌نیمه‌تیان ده‌ست بكه‌وێت [\nيُرِيدُونَ أَنْ يُبَدِّلُوا كَلَامَ اللَّهِ\n] ئه‌مان ویستیان قسه‌ی خوای گه‌وره‌ بگۆڕن، كه‌ خوای گه‌وره‌ بڕیاری دابوو ئه‌و غه‌نیمه‌یه‌ ته‌نها بۆ ئه‌و كه‌سانه‌یه‌ كه‌ به‌شداری (حوده‌یبیه‌)یان كردووه‌و بۆ كه‌سی تر نیه‌ [\nقُلْ لَنْ تَتَّبِعُونَا\n] ئه‌ی محمد -\nصلی الله علیه وسلم\n-  بڵێ: ئێوه‌ نابێ شوێنمان بكه‌ون [\nكَذَلِكُمْ قَالَ اللَّهُ مِنْ قَبْلُ\n] وه‌ پێشتریش خوای گه‌وره‌ ئه‌م بڕیاره‌ی دابوو كه‌ غه‌نیمه‌تی (خه‌یبه‌ر) ته‌نها بۆ ئه‌و كه‌سانه‌یه‌ ئاماده‌ی (حوده‌یبیه‌) بوونه‌ [\nفَسَيَقُولُونَ بَلْ تَحْسُدُونَنَا\n] مونافیقان ئه‌ڵێن: ئێوه‌ بۆیه‌ نایه‌لن ئێمه‌ شوێنتان بكه‌وین له‌به‌ر ئه‌وه‌ی حه‌سوودیمان پێ ئه‌به‌ن [\nبَلْ كَانُوا لَا يَفْقَهُونَ إِلَّا قَلِيلًا (١٥)\n] به‌ڵكو ئه‌وان مونافیقان تێناگه‌ن ته‌نها كه‌مێك نه‌بێ ئه‌و كه‌مه‌یش له‌ دونیادا نه‌ك له‌ دیندا."
    },
    {
      "ayah": 16,
      "surah": 48,
      "text": "[\nقُلْ لِلْمُخَلَّفِينَ مِنَ الْأَعْرَابِ سَتُدْعَوْنَ إِلَى قَوْمٍ أُولِي بَأْسٍ شَدِيدٍ\n] ئه‌ی محمد -\nصلی الله علیه وسلم\n-  به‌و كه‌سانه‌ی كه‌ دواكه‌وتوونه‌ له‌ ده‌شتنشینه‌كان پێیان بڵێ ئێوه‌ بانگ ئه‌كرێن بۆ جه‌نگێكی تر له‌گه‌ڵ كه‌سانێكدا كه‌ زۆر به‌هێزن كه‌ (هه‌وازین و غه‌ته‌فان) بوونه‌ كه‌ له‌ دوای فه‌تحی مه‌ككه‌ ساڵی هه‌شتی كۆچی بووه‌، یان (سه‌قیف) بوونه‌، یان (به‌نو حه‌نیفه‌) بوونه‌ له‌وانه‌ی كه‌ له‌گه‌ڵ (موسه‌یله‌مه‌ی درۆزن) بوونه‌و هه‌ڵگه‌ڕاونه‌ته‌وه‌، یاخود (ڕۆم و فارس) بوونه‌، یاخود (ئه‌بو هوره‌یره‌) ده‌فه‌رمێت: كوردن كه‌سانێكی به‌هێزن [\nتُقَاتِلُونَهُمْ أَوْ يُسْلِمُونَ\n] یان ئه‌وه‌تا كوشتاریان ئه‌كه‌ن یان ئه‌وه‌تا ئه‌وان به‌بێ كوشتار موسڵمان ئه‌بن به‌ ویستى خۆیان [\nفَإِنْ تُطِيعُوا يُؤْتِكُمُ اللَّهُ أَجْرًا حَسَنًا\n] ئه‌گه‌ر له‌م شته‌دا ئێوه‌ گوێڕایه‌ڵی خوای گه‌وره‌ بكه‌ن و جیهاد بكه‌ن ئه‌وه‌ خوای گه‌وره‌ ئه‌جرو پاداشتێكی باشتان ئه‌داته‌وه‌ له‌ دونیادا به‌سه‌ركه‌وتن و غه‌نیمه‌ت له‌ قیامه‌تیش به‌ به‌هه‌شت [\nوَإِنْ تَتَوَلَّوْا كَمَا تَوَلَّيْتُمْ مِنْ قَبْلُ يُعَذِّبْكُمْ عَذَابًا أَلِيمًا (١٦)\n] وه‌ ئه‌گه‌ر پشتیش هه‌ڵكه‌ن هه‌روه‌كو چۆن له‌ پێشتردا له‌ (حوده‌یبیه‌) پشتان هه‌ڵكرد وه‌ ئاماده‌ نه‌بوون ئه‌وه‌ خوای گه‌وره‌ سزاتان ئه‌دات سزایه‌كی زۆر به‌ئێش و ئازار له‌ دونیا به‌ تێكشكاندن له‌ قیامه‌تیش به‌ ئاگری دۆزه‌خ."
    },
    {
      "ayah": 17,
      "surah": 48,
      "text": "{خاوه‌ن عوزره‌ شه‌رعییه‌كان}\n[\nلَيْسَ عَلَى الْأَعْمَى حَرَجٌ وَلَا عَلَى الْأَعْرَجِ حَرَجٌ وَلَا عَلَى الْمَرِيضِ حَرَجٌ\n] كوێرو، شه‌ل و، نه‌خۆش عوزریان هه‌یه‌ ئاماده‌ی غه‌زا نه‌بن، وه‌ هیچ شتێكیان له‌سه‌ر نیه‌و تاوانبار نابن [\nوَمَنْ يُطِعِ اللَّهَ وَرَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهَارُ\n] وه‌ هه‌ر كه‌سێك گوێڕایه‌ڵی خواو پێغه‌مبه‌ری خوا -\nصلی الله علیه وسلم\n-  بكات ئه‌وه‌ خوای گه‌وره‌ ئه‌یخاته‌ ناو به‌هه‌شته‌وه‌ كه‌ پڕه‌ له‌ باخ و باخات كه‌ جۆگه‌له‌ ئاو به‌ ژێر دارو خانووه‌كانیاندا ئه‌ڕوات [\nوَمَنْ يَتَوَلَّ يُعَذِّبْهُ عَذَابًا أَلِيمًا (١٧)\n] وه‌ هه‌ر كه‌سێكیش پشت بكات له‌ گوێڕایه‌ڵی خواو پێغه‌مبه‌ری خواو -\nصلی الله علیه وسلم\n-  جیهاد كردن ئه‌وه‌ خوای گه‌وره‌ سزایه‌كی زۆر به‌ ئێش و ئازاری ئه‌دات له‌ دونیاو قیامه‌ت"
    },
    {
      "ayah": 18,
      "surah": 48,
      "text": "{موژده‌ دانى به‌هه‌شت به‌ هه‌زارو چوارسه‌د صه‌حابه‌ }\n [\nلَقَدْ رَضِيَ اللَّهُ عَنِ الْمُؤْمِنِينَ إِذْ يُبَايِعُونَكَ تَحْتَ الشَّجَرَةِ\n] ئه‌ى پێغه‌مبه‌ری خوا -\nصلی الله علیه وسلم\n-  به‌ دڵنیایی خوای گه‌وره‌ ڕازی بوو له‌و باوه‌ڕدارانه‌ی كه‌ له‌ ژێر ئه‌و داره‌دا به‌یعه‌ت به‌ تۆ ئه‌ده‌ن له‌ حوده‌یبیه‌ كه‌ ژماره‌یان هه‌زارو چوار سه‌د یان هه‌زارو پێنج سه‌د كه‌س بوو، پێغه‌مبه‌ری خوا -\nصلی الله علیه وسلم\n-  فه‌رمووى: (ئه‌وانه‌ى له‌ ژێر ئه‌و داره‌ به‌یعه‌تیاندا هیچ كه‌سێكیان ناچنه‌ دۆزه‌خه‌وه‌) به‌یعه‌ته‌كه‌ بۆ تۆڵه‌ سه‌ندن بوو بۆ خوێنى ئیمامى عوسمان كه‌ پڕوپاگه‌نده‌ بڵاو بوه‌وه‌ كه‌ كوژراوه‌، كه‌ پێغه‌مبه‌ری خوا -\nصلی الله علیه وسلم\n-  ناردى بۆ مه‌ككه‌ بۆ ئه‌وه‌ى گفتوگۆ له‌گه‌ڵ قوڕه‌یش بكات تا رێگایان بده‌ن بچنه‌ مه‌ككه‌وه‌و عومره‌ بكه‌ن، به‌ڵام ئه‌وان رێگایان نه‌داو دواتر رێككه‌وتننامه‌ى (حوده‌یبیه‌) كرا، پێغه‌مبه‌ری خوا -\nصلی الله علیه وسلم\n-  ده‌ستێكى خسته‌ ناو ده‌سته‌كه‌ى ترى و فه‌رمووى: (خوایه‌ عوسمان بۆ پێویستى خواو پێغه‌مبه‌ری خوا -\nصلی الله علیه وسلم\n-  رۆیشتووه‌) ده‌ستى پێغه‌مبه‌ری خوا -\nصلی الله علیه وسلم\n-  بۆ عوسمان باشتر بوو له‌ ده‌ستى ئه‌وان بۆ خۆیان، (سه‌عیدى كوڕى موسه‌ییب) ده‌فه‌رمێت: باوكم له‌و كه‌سانه‌ بوو كه‌ له‌ ژێر ئه‌و داره‌ به‌یعه‌تى به‌ پێغه‌مبه‌ری خوادا -\nصلی الله علیه وسلم\n- ، باوكم فه‌رمووى: ساڵى دواتر رۆیشتینه‌وه‌ بۆ حوده‌یبیه‌ له‌ بیرمان كرد و نه‌مانزانى كام داره‌ بوو، سه‌عید فه‌رمووى: هاوه‌ڵانى پێغه‌مبه‌ری خوا -\nصلی الله علیه وسلم\n-  له‌ یادیان چوو نه‌یانزانى كام داره‌یه‌ ئێستا ئێوه‌ ده‌یزانن!؟ (خواى گه‌وره‌ له‌ بیرى بردنه‌وه‌ بۆ ئه‌وه‌ى كه‌ خه‌ڵكى نه‌چنه‌ سه‌رى و نه‌یپه‌رستن، كه‌ ئه‌و داره‌ دروست نه‌بێت بپه‌رسترێت و بچیته‌ سه‌رى دارو به‌ردى تر چۆن دروسته‌!!؟) {شایه‌تى دانى خواى گه‌وره‌ بۆ صه‌حابه‌}\n [\nفَعَلِمَ مَا فِي قُلُوبِهِمْ\n] خوای گه‌وره‌ زانی چی له‌ دڵیاندا هه‌یه‌ له‌ ڕاستگۆیی و به‌ ئه‌مه‌كى و گوێڕایه‌ڵى و دامه‌زراوی [\nفَأَنْزَلَ السَّكِينَةَ عَلَيْهِمْ\n] خوای گه‌وره‌ش هێمنی و ئارامی دابه‌زانده‌ سه‌ر دڵیان [\nوَأَثَابَهُمْ فَتْحًا قَرِيبًا (١٨)\n] وه‌ دواتریش پاداشتی دانه‌وه‌ به‌ فه‌تحێكی نزیك كه‌ فه‌تحی خه‌یبه‌رو فه‌تحی مه‌ككه‌و شوێنه‌كانى تر بوو."
    },
    {
      "ayah": 19,
      "surah": 48,
      "text": "[\nوَمَغَانِمَ كَثِيرَةً يَأْخُذُونَهَا\n] وه‌ غه‌نیمه‌تێكی یه‌كجار زۆریان ده‌ست كه‌وت له‌ خه‌یبه‌ردا كه‌ بۆ خۆیان بردیان [\nوَكَانَ اللَّهُ عَزِيزًا حَكِيمًا (١٩)\n] وه‌ خوای گه‌وره‌ زۆر به‌عیززه‌ت و كاربه‌جێیه‌."
    },
    {
      "ayah": 2,
      "surah": 48,
      "text": "[\nلِيَغْفِرَ لَكَ اللَّهُ مَا تَقَدَّمَ مِنْ ذَنْبِكَ وَمَا تَأَخَّرَ\n] تا خوای گه‌وره‌ له‌ تاوانی پێشترو پاشتریشت خۆش بێت، پێشتر مه‌به‌ست پێى پێش پێغه‌مبه‌رایه‌تیه‌، دواتریش دواى پێغه‌مبه‌رایه‌تى، كه‌ ئه‌مه‌ تایبه‌تمه‌ندێتى پێغه‌مبه‌ری خوایه‌ -\nصلی الله علیه وسلم\n- ، زانایان كۆده‌نگن له‌سه‌ر ئه‌وه‌ى كه‌ پێغه‌مبه‌ری خوا -\nصلی الله علیه وسلم\n-  تاوانى گه‌وره‌ى نه‌كردووه‌، به‌ڵام بۆ تاوانى بچوك جیاوازى له‌ نێوانیاندا هه‌یه‌و ته‌واوتر ئه‌وه‌یه‌ كه‌ ئه‌ویشى نه‌كردووه‌، به‌ڵام مه‌به‌ست پێى ئه‌و گله‌ییى و گازندانه‌یه‌ كه‌ خواى گه‌وره‌ له‌ پێغه‌مبه‌ری خواى -\nصلی الله علیه وسلم\n-  كردووه‌، وه‌كو: رووگرژ كردن و پشت كردنى له‌ پیاوه‌ نابیناكه‌و، ئیزندانى دووڕووه‌كان له‌ غه‌زاى ته‌بوك و ئازاد كردنى دیله‌كان له‌ غه‌زاى به‌در، كه‌ ئه‌م ئایه‌ته‌ دابه‌زى پێغه‌مبه‌ری خوا -\nصلی الله علیه وسلم\n-  فه‌رمووى: (ئه‌م شه‌و ئایه‌تێكم به‌سه‌ردا دابه‌زیووه‌ خۆشه‌ویستتره‌ له‌ لام له‌ هه‌رچى هه‌یه‌ له‌سه‌ر زه‌وى) پاشان ئه‌م ئایه‌ته‌ى بۆ خوێندنه‌وه‌، هاوه‌ڵان فه‌رموویان: پیرۆزت بێت ئه‌ى پێغه‌مبه‌ری خوا -\nصلی الله علیه وسلم\n-  خواى گه‌وره‌ روونى كرده‌وه‌ كه‌ چى له‌ تۆ ده‌كات، ئه‌ى چى له‌ ئێمه‌ ده‌كات؟ خواى گه‌وره‌ ئایه‌تى (٥)ى دابه‌زاند [\nوَيُتِمَّ نِعْمَتَهُ عَلَيْكَ\n] وه‌ تا نیعمه‌تی خۆی ته‌واو بڕژێنێ به‌سه‌رتدا له‌ دونیاو قیامه‌ت، بۆ ئه‌وه‌ی دینه‌كه‌ت ئاشكرا بكه‌ی، یان فه‌تحی مه‌ككه‌ت بۆ بكات [\nوَيَهْدِيَكَ صِرَاطًا مُسْتَقِيمًا (٢)\n] وه‌ هیدایه‌تت بدات بۆ ڕێگای ڕاستی خۆی، یان دامه‌زراوت بكات له‌سه‌ری."
    },
    {
      "ayah": 20,
      "surah": 48,
      "text": "[\nوَعَدَكُمُ اللَّهُ مَغَانِمَ كَثِيرَةً تَأْخُذُونَهَا\n] خوای گه‌وره‌ به‌ڵێنی پێ داون كه‌ غه‌نیمه‌تێكی زۆرتان ده‌ست ئه‌كه‌وێ بۆ خۆتان ئه‌یبه‌ن [\nفَعَجَّلَ لَكُمْ هَذِهِ\n] ئه‌مه‌ی خه‌یبه‌ری بۆ پێش خستن [\nوَكَفَّ أَيْدِيَ النَّاسِ عَنْكُمْ\n] وه‌ پاراستنی له‌ ده‌ستی خه‌ڵكی، كه‌ هه‌ندێك له‌ كافران هاتن بۆ ئه‌وه‌ی كه‌ شه‌ڕ له‌گه‌ڵ موسڵماناندا بكه‌ن خوای گه‌وره‌ ترسی خسته‌ دڵیانه‌وه‌، یاخود خوای گه‌وره‌ پاراستنی له‌ ده‌ستی جوله‌كه‌كانى خه‌یبه‌ر [\nوَلِتَكُونَ آيَةً لِلْمُؤْمِنِينَ\n] وه‌ تا ببێته‌ نیشانه‌یه‌ك بۆ باوه‌ڕداران له‌سه‌ر ڕاستگۆیی پێغه‌مبه‌ری خوا -\nصلی الله علیه وسلم\n-  [\nوَيَهْدِيَكُمْ صِرَاطًا مُسْتَقِيمًا (٢٠)\n] وه‌ تا هیدایه‌تتان بدات بۆ ڕێگای ڕاستی خۆی وه‌ دامه‌زراوتان بكات له‌سه‌ری."
    },
    {
      "ayah": 21,
      "surah": 48,
      "text": "[\nوَأُخْرَى لَمْ تَقْدِرُوا عَلَيْهَا\n] وه‌ هه‌ندێك فه‌تحی تریش هه‌بوو كه‌ له‌و كاته‌دا نه‌تانتوانی بیكه‌ن كه‌ فه‌تحی مه‌ككه‌ بوو [\nقَدْ أَحَاطَ اللَّهُ بِهَا\n] كه‌ خوای گه‌وره‌ دواتر بۆی فه‌تح و ئاسان كردن وه‌ ده‌وری دا بۆتان [\nوَكَانَ اللَّهُ عَلَى كُلِّ شَيْءٍ قَدِيرًا (٢١)\n] وه‌ خوای گه‌وره‌ توانای به‌سه‌ر هه‌موو شتێكدا هه‌یه‌."
    },
    {
      "ayah": 22,
      "surah": 48,
      "text": "[\nوَلَوْ قَاتَلَكُمُ الَّذِينَ كَفَرُوا لَوَلَّوُا الْأَدْبَارَ ثُمَّ لَا يَجِدُونَ وَلِيًّا وَلَا نَصِيرًا (٢٢)\n] وه‌ ئه‌گه‌ر كافرانی قوڕه‌یش له‌ حوده‌یبیه‌ كوشتاری ئێوه‌یان بكردایه‌ ئه‌وه‌ پشتیان هه‌ڵئه‌كردو تێكئه‌شكان و كه‌سیان نابینی كه‌ پشتیوان و سه‌رخه‌ریان بێت."
    },
    {
      "ayah": 23,
      "surah": 48,
      "text": "[\nسُنَّةَ اللَّهِ الَّتِي قَدْ خَلَتْ مِنْ قَبْلُ\n] ئه‌مه‌ سوننه‌تی خوای گه‌وره‌یه‌ له‌ناو ئوممه‌تانی پێشتریشدا كه‌ دۆستانی خۆی سه‌ر ئه‌خات به‌سه‌ر دوژمناندا [\nوَلَنْ تَجِدَ لِسُنَّةِ اللَّهِ تَبْدِيلًا (٢٣)\n] وه‌ نابینی سوننه‌تی خوای گه‌وره‌ گۆڕانكاری به‌سه‌ردا بێت به‌ڵكو به‌رده‌وامه‌."
    },
    {
      "ayah": 24,
      "surah": 48,
      "text": "{خواى گه‌وره‌ نه‌یهێشت له‌ مه‌ككه‌ كوشتار روو بدات}\n [\nوَهُوَ الَّذِي كَفَّ أَيْدِيَهُمْ عَنْكُمْ وَأَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ\n] هه‌شتا پیاوى چه‌كدارى خه‌ڵكى مه‌ككه‌ دابه‌زینه‌ سه‌ر پێغه‌مبه‌ری خوا -\nصلی الله علیه وسلم\n-  له‌ لاى شاخى (ته‌نعیم) ویستیان له‌ناكاو بده‌ن به‌سه‌ر پێغه‌مبه‌ری خواو -\nصلی الله علیه وسلم\n-  هاوه‌ڵانیدا، پێغه‌مبه‌ری خوا -\nصلی الله علیه وسلم\n-  به‌ بێ شه‌ڕ گرتیانى و نه‌یانیكوشت و لێیانخۆش بوو ئازادى كردن، خواى گه‌وره‌ ئه‌م ئایه‌ته‌ى دابه‌زاند: وه‌ خوای گه‌وره‌ ئه‌و خوایه‌یه‌ كه‌ ئێوه‌ی له‌ ده‌ستی ئه‌وان پاراست وه‌ ئه‌وانیشی له‌ ده‌ستی ئێوه‌ پاراست، واته‌: نه‌یهێشت رووبه‌ڕووی یه‌ك ببنه‌وه‌ له‌ مه‌ككه‌ دوای ئه‌وه‌ی كه‌ ئێوه‌ی به‌سه‌ریاندا زاڵ كرد [\nوَكَانَ اللَّهُ بِمَا تَعْمَلُونَ بَصِيرًا (٢٤)\n] وه‌ خوای گه‌وره‌ زۆر بینایه‌ به‌ كرده‌وه‌كانی ئێوه."
    },
    {
      "ayah": 25,
      "surah": 48,
      "text": "[\nهُمُ الَّذِينَ كَفَرُوا وَصَدُّوكُمْ عَنِ الْمَسْجِدِ الْحَرَامِ\n] كافران ئه‌وان بوون كه‌ كوفریان كرد وه‌ ڕێگری ئێوه‌یان كرد له‌ (مسجد الحرام) له‌ كه‌عبه‌ی پیرۆز كه‌ بڕۆن عومره‌ بكه‌ن كه‌ ئێوه‌ شایانتر بوون له‌ وان [\nوَالْهَدْيَ مَعْكُوفًا أَنْ يَبْلُغَ مَحِلَّهُ\n] وه‌ ڕێگریشیان كرد له‌و ئاژه‌ڵ و حوشترانه‌ی كه‌ بردبووتان بۆ سه‌ربڕین نه‌یانهێشت بگاته‌ شوێنی خۆی هه‌ر له‌ حوده‌یبیه‌ له‌وێ سه‌ریان بڕی\n{دواخستنى فه‌تحى مه‌ككه‌ له‌به‌ر نۆ موسڵمان!}\n [\nوَلَوْلَا رِجَالٌ مُؤْمِنُونَ وَنِسَاءٌ مُؤْمِنَاتٌ لَمْ تَعْلَمُوهُمْ أَنْ تَطَئُوهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ\n] خوای گه‌وره‌ ڕێگای نه‌دا كه‌ ئێوه‌ كوشتاری كافران بكه‌ن له‌به‌ر ئه‌وه‌ی كۆمه‌ڵێك پیاوی باوه‌ڕدارو ئافره‌تی باوه‌ڕدار كه‌ ئێوه‌ نایانناسن له‌ناو مه‌ككه‌دا ماونه‌ته‌وه‌و باوه‌ڕدارن ئیمانی خۆیان شاردۆته‌وه‌ كه‌ وتراوه‌: نۆ كه‌س بوونه‌ حه‌وت پیاو و دوو ئافره‌ت، ئه‌و ساڵه‌ له‌به‌ر خاتری ئه‌وانه‌ خوای گه‌وره‌ فه‌تحی مه‌ككه‌ی دواخست نه‌وه‌كو ئێوه‌ بیانكوژن و نه‌یانناسن وابزانن كافرن ئه‌و كاته‌ تووشی تاوان ئه‌بن و كه‌فاره‌ت ئه‌كه‌وێته‌ سه‌رتان بۆیه‌ دوای خست، (موسڵمان لاى خواى گه‌وره‌ ئه‌وه‌نده‌ به‌ڕێزه‌ ساڵێك فه‌تحى مه‌ككه‌و حه‌ج و عومره‌ى دواخست له‌به‌ر ئه‌و چه‌ند موسڵمانه‌ كه‌ له‌ مه‌ككه‌ مابوونه‌وه‌ نه‌وه‌كو به‌ هه‌ڵه‌ بكوژرێن، به‌ڵام هه‌ندێك له‌ موسڵمانان زۆر به‌ ئاسانى خوێنى موسڵمانان ده‌رێژن و به‌لایانه‌وه‌ ئاساییه‌!! خوایه‌ په‌نامان بده‌یت و بمانپارێزیت) [\nلِيُدْخِلَ اللَّهُ فِي رَحْمَتِهِ مَنْ يَشَاءُ\n] تا خوای گه‌وره‌ هه‌ر كه‌سێك بخاته‌ ناو ڕه‌حمه‌تی خۆیه‌وه‌و بگه‌ڕێته‌وه‌ بۆ ئیسلام كه‌ ویستى لێ بێت وه‌ك ئه‌و باوه‌ڕدارانه‌ی كه‌ له‌ مه‌ككه‌دا ماونه‌ته‌وه‌ [\nلَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذَابًا أَلِيمًا (٢٥)\n] ئه‌گه‌ر كافران و موسڵمانان لێك جیا ببنه‌وه‌ به‌ ته‌واوه‌تی و باوه‌ڕداران له‌ناو كافراندا نه‌مێنن ئه‌وه‌ ئێمه‌ سزایه‌كی زۆر به‌ئێش و ئازاری كافران ئه‌ده‌ین به‌ كوشتن."
    },
    {
      "ayah": 26,
      "surah": 48,
      "text": "[\nإِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجَاهِلِيَّةِ\n] كافرانی مه‌ككه‌ هێشتا ده‌مارگیری نه‌زانى و نه‌فامى له‌ مێشكیاندا مابوو، كه‌ له‌ رێككه‌وتننامه‌كه‌ نه‌یاننوسى (بسم الله الرحمن الرحيم و، محمد رسول الله، به‌ڵكو نوسییان باسمك اللهم و، محمد بن عبدالله) [\nفَأَنْزَلَ اللَّهُ سَكِينَتَهُ عَلَى رَسُولِهِ وَعَلَى الْمُؤْمِنِينَ\n] وه‌ خوای گه‌وره‌ هێمنی و ئارامی دابه‌زانده‌ سه‌ر دڵی پێغه‌مبه‌ری خواو -\nصلی الله علیه وسلم\n-  باوه‌ڕداران [\nوَأَلْزَمَهُمْ كَلِمَةَ التَّقْوَى\n] وه‌ په‌یوه‌ستی كردن به‌ وشه‌ی ته‌قواوه‌ كه‌ (لا إله‌ إلا الله) یه‌ [\nوَكَانُوا أَحَقَّ بِهَا وَأَهْلَهَا\n] كه‌ ئه‌مان له‌ كافران شایه‌نترن به‌و وشه‌یه‌و ئه‌هلی ئه‌و وشه‌یه‌ن و ئه‌هلی ته‌وحیدن [\nوَكَانَ اللَّهُ بِكُلِّ شَيْءٍ عَلِيمًا (٢٦)\n] وه‌ خوای گه‌وره‌ زۆر زانایه‌ به‌ هه‌موو شتێك."
    },
    {
      "ayah": 27,
      "surah": 48,
      "text": "{خه‌وبینینى پێغه‌مبه‌رى خوا -\nصلی الله علیه وسلم\n-  وه‌حییه‌}\n [\nلَقَدْ صَدَقَ اللَّهُ رَسُولَهُ الرُّؤْيَا بِالْحَقِّ لَتَدْخُلُنَّ الْمَسْجِدَ الْحَرَامَ إِنْ شَاءَ اللَّهُ\n] پێغه‌مبه‌ری خوایه‌ -\nصلی الله علیه وسلم\n-  خه‌وی بینی له‌ خه‌ویدا ئه‌چنه‌ مه‌ككه‌وه‌و ته‌واف و عومره‌ ئه‌كه‌ن و له‌ مه‌دینه‌ خه‌وه‌كه‌ى بۆ هاوه‌ڵان گێڕایه‌وه‌، خوای گه‌وره‌ خه‌وبینینه‌كه‌ی پێغه‌مبه‌ری خواى -\nصلی الله علیه وسلم\n-  به‌ڕاست گێرا، وه‌ خه‌وی پێغه‌مبه‌ران وه‌حیه‌و له‌لایه‌ن خوای گه‌وره‌وه‌یه‌ خه‌وێكی حه‌ق بوو كه‌ ئێوه‌ به‌ دڵنیایی ئه‌چنه‌ ناو (مسجد الحرام) و كه‌عبه‌ی پیرۆزو ته‌واف ئه‌كه‌ن (إن شاء الله) [\nآمِنِينَ\n] وه‌ به‌ ئه‌مینیش، به‌ڵام بۆ ساڵی داهاتوو [\nمُحَلِّقِينَ رُءُوسَكُمْ وَمُقَصِّرِينَ\n] هه‌تانه‌ سه‌رتان ئه‌تاشن وه‌ هه‌یشتانه‌ كورتى ئه‌كه‌نه‌وه‌، پێغه‌مبه‌ری خوا -\nصلی الله علیه وسلم\n-  سێ جار دوعاى كردووه‌ بۆ ئه‌و كه‌سانه‌ى قژیان ده‌تاشن له‌ حه‌ج یان عومره‌، به‌ڵام یه‌ك جار دوعاى كردووه‌ بۆ ئه‌و كه‌سانه‌ى كه‌ قژیان كورت ده‌كه‌نه‌وه‌ [\nلَا تَخَافُونَ\n] وه‌ ترسی دوژمنیشتان نابێت [\nفَعَلِمَ مَا لَمْ تَعْلَمُوا فَجَعَلَ مِنْ دُونِ ذَلِكَ فَتْحًا قَرِيبًا (٢٧)\n] وه‌ ئه‌وه‌ى كه‌ خواى گه‌وره‌ زانى ئێوه‌ نه‌تانزانى كه‌ ئه‌مساڵ ناچنه‌ مه‌ككه‌وه‌و عومره‌ ناكه‌ن خێرى تێدایه‌، یان ئه‌وه‌ی پێغه‌مبه‌ر -\nصلی الله علیه وسلم\n-  زانی ئێوه‌ نه‌تانزانی خوای گه‌وره‌ به‌ خه‌و پێی وتبوو كه‌ له‌ دوای حوده‌یبیه‌، یان له‌ دواى فه‌تحی خه‌یبه‌ر ئه‌چنه‌ ناو مه‌ككه‌وه‌و فه‌تحی مه‌ككه‌شتان بۆ ئه‌كه‌ین."
    },
    {
      "ayah": 28,
      "surah": 48,
      "text": "[\nهُوَ الَّذِي أَرْسَلَ رَسُولَهُ بِالْهُدَى وَدِينِ الْحَقِّ لِيُظْهِرَهُ عَلَى الدِّينِ كُلِّهِ\n] خوای گه‌وره‌ ئه‌و خوایه‌یه‌ كه‌ پێغه‌مبه‌ره‌كه‌ی ناردووه‌ -\nصلی الله علیه وسلم\n-  به‌ هیدایه‌ت و زانیارى به‌سوود، وه‌ به‌ دینی حه‌ق و به‌ كرده‌وه‌ی چاك تا ئاشكراو زاڵ و به‌رزی بكات به‌سه‌ر هه‌موو دینه‌كاندا [\nوَكَفَى بِاللَّهِ شَهِيدًا (٢٨)\n] وه‌ به‌سه‌ كه‌ خوای گه‌وره‌ شایه‌ت بێ له‌سه‌ر ئه‌م شته‌ له‌سه‌ر ڕاستێتی پێغه‌مبه‌رایه‌تی پێغه‌مبه‌رو -\nصلی الله علیه وسلم\n-  سه‌رخستنی دینی ئیسلام."
    },
    {
      "ayah": 29,
      "surah": 48,
      "text": "{هه‌ندێك له‌ سیفاتى صه‌حابه‌كان}\n [\nمُحَمَّدٌ رَسُولُ اللَّهِ\n] محمد -\nصلی الله علیه وسلم\n-  پێغه‌مبه‌ری خوایه‌ -\nصلی الله علیه وسلم\n-  [\nوَالَّذِينَ مَعَهُ\n] وه‌ ئه‌و صه‌حابه‌ به‌ڕێزانه‌ى له‌گه‌ڵی بوون [\nأَشِدَّاءُ عَلَى الْكُفَّارِ رُحَمَاءُ بَيْنَهُمْ\n] سه‌خت و توندن له‌گه‌ڵ كافراندا، وه‌ له‌ نێوان خۆیاندا زۆر به‌ڕه‌حم و سۆزو به‌زه‌یی و میهره‌بانن، كه‌ ده‌بێت مرۆڤى باوه‌ڕدار وا بێت [\nتَرَاهُمْ رُكَّعًا سُجَّدًا\n] ئه‌یانبینی هه‌میشه‌ له‌ ڕكوع و سجوددان و نوێژ ئه‌كه‌ن بۆ خوای گه‌وره‌ [\nيَبْتَغُونَ فَضْلًا مِنَ اللَّهِ وَرِضْوَانًا\n] مه‌به‌ست و نیه‌تیان ده‌ستخستنی فه‌زڵ و چاكه‌و ڕه‌زامه‌ندی خوای گه‌وره‌یه‌، (خواى گه‌وره‌ نیه‌تى پاكى صه‌حابه‌ ده‌رده‌خات و شایه‌تى نیازپاكیان بۆ ده‌دات، چۆن ده‌بێت له‌ پاش ئه‌م شایه‌تییه‌ى خواى گه‌وره‌ بۆیان خه‌ڵكى قسه‌یان پێ بڵێت و جوێنیان پێ بدات و تۆمه‌تباریان بكات؟!!) [\nسِيمَاهُمْ فِي وُجُوهِهِمْ مِنْ أَثَرِ السُّجُودِ\n] نیشانه‌ى خشوع و خۆبه‌كه‌مزانین و شێوه‌و ره‌وشت جوانی و دره‌وشاوه‌ی له‌ ڕوویاندا دیاره‌ به‌هۆی زۆرى شوێنه‌واری سوجده‌ بردن و نوێژ كردنیان، (هه‌ركه‌سێك به‌شه‌و شه‌ونوێژ بكات به‌ رۆژ رووى جوان ده‌بێت و پێوه‌ى دیار ده‌بێت) [\nذَلِكَ مَثَلُهُمْ فِي التَّوْرَاةِ وَمَثَلُهُمْ فِي الْإِنْجِيلِ\n] له‌ ته‌ورات و ئینجیلیشدا وه‌سفی ئه‌م صه‌حابه‌ به‌ڕێزانه‌ به‌و شێوازه‌ كراوه‌ [\nكَزَرْعٍ أَخْرَجَ شَطْأَهُ فَآزَرَهُ\n] نموونه‌ی ئه‌م صه‌حابه‌ به‌ڕێزانه‌ وه‌كو نموونه‌ی ڕووه‌كێك وایه‌ كه‌ سه‌ره‌تا لاوازه‌و دواتر به‌هێز ئه‌بێت و پێ ئه‌گات و گه‌وره‌ ئه‌بێت [\nفَاسْتَغْلَظَ\n] وه‌ له‌ پاش ئه‌وه‌ی كه‌ ته‌نك و ناسكه‌ دواتر ئه‌ستوورو به‌هێزو درێژ ئه‌بێت [\nفَاسْتَوَى عَلَى سُوقِهِ\n] ئه‌و كاته‌ له‌سه‌ر پێی خۆی له‌سه‌ر داره‌كه‌ی خۆی ڕائه‌وه‌ستێ [\nيُعْجِبُ الزُّرَّاعَ لِيَغِيظَ بِهِمُ الْكُفَّارَ\n] جووتیاره‌كه‌ زۆر پێی سه‌رسام ئه‌بێت، كه‌ ئه‌مه‌یش نموونه‌ی صه‌حابه‌ به‌ڕێزه‌كانه‌ كه‌ سه‌ره‌تا لاوازو بێ هێزو كه‌م بوون دواتر خوای گه‌وره‌ به‌هێزی كردن و زۆری كردن تا ببێته‌ خه‌فه‌ت خواردن بۆ كافران و كافران كه‌ ده‌یانبینن خه‌فه‌تیان پێ بخۆن و رقیان لێیان بێت، (ئیمامى مالیك و كۆمه‌ڵێك له‌ زانایان له‌م ئایه‌ته‌وه‌ ئه‌و حوكمه‌یان وه‌رگرتووه‌ كه‌ هه‌ر كه‌سێك رقى له‌ صه‌حابه‌ بێت ئه‌وه‌ كافر ده‌بێت).\n{خواى گه‌وره‌ موژده‌ى به‌هه‌شت به‌ صه‌حابه‌ ده‌دات}\n [\nوَعَدَ اللَّهُ الَّذِينَ آمَنُوا وَعَمِلُوا الصَّالِحَاتِ مِنْهُمْ مَغْفِرَةً وَأَجْرًا عَظِيمًا (٢٩)\n] خوای گه‌وره‌ به‌ڵێنی داوه‌ به‌و باوه‌ڕدارانه‌ى كه‌ كرده‌وه‌ی چاكیان كردووه‌ به‌ لێخۆشبوون و ئه‌جرو پاداشتێكی زۆر گه‌وره‌ كه‌ به‌هه‌شته‌، (كرده‌وه‌ى چاك ئه‌وه‌یه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت، وه‌ ئه‌م ئایه‌ته‌ موژده‌دانه‌ به‌ صه‌حابه‌ به‌ به‌هه‌شت) والله أعلم."
    },
    {
      "ayah": 3,
      "surah": 48,
      "text": "[\nوَيَنْصُرَكَ اللَّهُ نَصْرًا عَزِيزًا (٣)\n] وه‌ خوای گه‌وره‌ سه‌رت بخات سه‌ركه‌وتنێك كه‌ زۆر به‌عیززه‌ت و زاڵ بیت."
    },
    {
      "ayah": 4,
      "surah": 48,
      "text": "{ئیمان زیادو كه‌م ده‌كات}\n [\nهُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدَادُوا إِيمَانًا مَعَ إِيمَانِهِمْ\n] خوای گه‌وره‌ ئه‌و خوایه‌یه‌ كه‌ هێمنی و ئارامی و ره‌حمه‌تى دابه‌زانده‌ سه‌ر دڵی باوه‌ڕداران له‌ (حوده‌یبیه‌) تا له‌گه‌ڵ ئه‌و ئیمانه‌ی كه‌ هه‌یانه‌ ئیمانیان زیاتر بكات، (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ ئیمان زیادو كه‌م ده‌كات) [\nوَلِلَّهِ جُنُودُ السَّمَاوَاتِ وَالْأَرْضِ\n] وه‌ هه‌رچی سه‌ربازه‌كانی ئاسمان و زه‌وی هه‌یه‌ هه‌مووی سه‌ربازی خوای گه‌وره‌ن له‌ با و باران و فریشته‌و موسڵمانان [\nوَكَانَ اللَّهُ عَلِيمًا حَكِيمًا (٤)\n] وه‌ خوای گه‌وره‌ زۆر زاناو كاربه‌جێیه‌."
    },
    {
      "ayah": 5,
      "surah": 48,
      "text": "[\nلِيُدْخِلَ الْمُؤْمِنِينَ وَالْمُؤْمِنَاتِ جَنَّاتٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا\n] تا خوای گه‌وره‌ باوه‌ڕداران به‌ پیاو و ئافره‌ته‌وه‌ بخاته‌ ناو به‌هه‌شته‌وه‌ كه‌ پڕه‌ له‌ باخ و باخات و جۆگه‌له‌ ئاو به‌ ژێر دارو خانووه‌كانیاندا ئه‌ڕوات به‌ نه‌مری و هه‌میشه‌یی تیایدا ئه‌مێننه‌وه‌ [\nوَيُكَفِّرَ عَنْهُمْ سَيِّئَاتِهِمْ\n] وه‌ له‌ تاوانه‌كانیشیان خۆش بێت و سزایان نه‌دات [\nوَكَانَ ذَلِكَ عِنْدَ اللَّهِ فَوْزًا عَظِيمًا (٥)\n] وه‌ ئه‌میش (چوونه‌ به‌هه‌شت و لێخۆشبوونی تاوان) به‌ڕاستی لای خوای گه‌وره‌ بردنه‌وه‌یه‌كی یه‌كجار گه‌وره‌یه‌."
    },
    {
      "ayah": 6,
      "surah": 48,
      "text": "[\nوَيُعَذِّبَ الْمُنَافِقِينَ وَالْمُنَافِقَاتِ وَالْمُشْرِكِينَ وَالْمُشْرِكَاتِ الظَّانِّينَ بِاللَّهِ ظَنَّ السَّوْءِ\n] وه‌ تا خوای گه‌وره‌ سزای دووڕوو هاوبه‌شبڕیارده‌ران بدات به‌ پیاو و ئافره‌تانیانه‌وه‌ ئه‌وانه‌ی كه‌ گومانی خراپ به‌ خوای گه‌وره‌ ئه‌به‌ن كه‌ گومانیان وابووه‌ دینه‌كه‌ی خوای گه‌وره‌ تێكئه‌شكێ [\nعَلَيْهِمْ دَائِرَةُ السَّوْءِ\n] ئه‌و گومانه‌ خراپه‌ بۆ سه‌ر خۆیان ئه‌گه‌ڕێته‌وه‌و موسڵمانان به‌سه‌ریاندا زاڵ ئه‌بن [\nوَغَضِبَ اللَّهُ عَلَيْهِمْ\n] وه‌ خوای گه‌وره‌ غه‌زه‌بیان لێ ئه‌گرێ و لێیان تووڕه‌ ئه‌بێ [\nوَلَعَنَهُمْ\n] وه‌ نه‌فره‌تیان لێ ئه‌كات و له‌ ڕه‌حمه‌تی خۆی ده‌ریان ئه‌كات [\nوَأَعَدَّ لَهُمْ جَهَنَّمَ وَسَاءَتْ مَصِيرًا (٦)\n] وه‌ دۆزه‌خیشی بۆ ئاماده‌ كردوون كه‌ خراپترین سه‌ره‌نجامه‌ ئه‌وان بۆی ئه‌گه‌ڕێنه‌وه."
    },
    {
      "ayah": 7,
      "surah": 48,
      "text": "‌[\nوَلِلَّهِ جُنُودُ السَّمَاوَاتِ وَالْأَرْضِ\n] وه‌ هه‌رچی سه‌ربازه‌كانی ئاسمان و زه‌وی هه‌یه‌ هه‌مووی هی خوای گه‌وره‌یه‌و له‌ ژێر فه‌رمانی خوای گه‌وره‌یه‌ [\nوَكَانَ اللَّهُ عَزِيزًا حَكِيمًا (٧)\n] وه‌ خوای گه‌وره‌ زۆر به‌عیززه‌ت و كاربه‌جێیه‌."
    },
    {
      "ayah": 8,
      "surah": 48,
      "text": "[\nإِنَّا أَرْسَلْنَاكَ شَاهِدًا وَمُبَشِّرًا وَنَذِيرًا (٨)\n] ئه‌ی محمد -\nصلی الله علیه وسلم\n-  ئێمه‌ تۆمان ناردووه‌ تا شایه‌ت بیت به‌سه‌ر خه‌ڵكى یه‌وه‌ كه‌ دینت پێیان گه‌یاندووه‌، وه‌ موژده‌ده‌ر بیت بۆ ئه‌و كه‌سانه‌ی گوێڕایه‌ڵیت ئه‌كه‌ن به‌ به‌هه‌شت، وه‌ ترسێنه‌ر بیت بۆ ئه‌و كه‌سانه‌ی كه‌ سه‌رپێچیت ئه‌كه‌ن به‌ دۆزه‌خ."
    },
    {
      "ayah": 9,
      "surah": 48,
      "text": "[\nلِتُؤْمِنُوا بِاللَّهِ وَرَسُولِهِ وَتُعَزِّرُوهُ وَتُوَقِّرُوهُ وَتُسَبِّحُوهُ بُكْرَةً وَأَصِيلًا (٩)\n] وه‌ تا ئیمان به‌ خوای گه‌وره‌و پێغه‌مبه‌ره‌كه‌ی -\nصلی الله علیه وسلم\n-  بێنن، وه‌ پێغه‌مبه‌ری خوا -\nصلی الله علیه وسلم\n-  به‌گه‌وره‌ بزانن وه‌ ڕێزو ئیحتیرامی بگرن وه‌ سه‌ری بخه‌ن، وه‌ ته‌سبیحات و زیكری خوای گه‌وره‌ بكه‌ن به‌ به‌یانیان و به‌ ئێواران."
    }
  ]
}
