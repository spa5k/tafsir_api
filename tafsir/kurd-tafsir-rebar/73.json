{
  "ayahs": [
    {
      "ayah": 1,
      "surah": 73,
      "text": "سوورەتی (موززەممیل) (واتە: خۆداپۆشەر) \nپێناسەیەكى سورەتەكە:\n١- سورەتى (موززەممیل) سورەتێكى سوورەتێكى مەككى یە تەنها ئایەتەكانى (١٠و ١١و ٢٠) نەبێت كە مەدەنین .\n٢- ژمارەى ئایەتەكانى سورەتى (موززەممیل) (٢٠) ئایەتە.\n٣- سورەتى (موززەممیل) زنجیرەى حەفتاو سێیەمە لە ریزبەندى لەناو سورەتەكانى قورئانى پیرۆزدا. \n٤- سورەتى (موززەممیل) لە دواى سورەتى (قەلەم) دابەزیوە.\nتەوەرەكانى ئەم سورەتە:\nتەوەرى سەرەكى لەم سورەتە پیرۆزەدا بریتییە لە باسكردن و روونكردنەوەى لایەنێكى گرنگى ژیانى پێغەمبەرى خوا صلى الله علیه وسلم ، لە گرنگى دان و خۆ یەكلاكردنەوەى بۆ عیبادەت و خوا پەرستى و ئەنجامدانى شەونوێژو خوێندنەوەى قورئانى پیرۆز، بۆیە تەوەرەكانى سورەتەكە هەموى تایبەتە بە پێغەمبەرى خواوە صلى الله علیه وسلم .\n\nبِسْمِ اللَّهِ الرَّحْمَنِ الرَّحِيمِ\n[\nيَا أَيُّهَا الْمُزَّمِّلُ (١)\n] سەرەتا كە جبریل هات بۆ لاى پێغەمبەر صلى الله علیه وسلم ترساو گەڕایەوە ماڵەوەو فەرمووی: دامپۆشن، دامپۆشن، دوای ئەوە خوای گەورە فەرمانى پێى كرد ئەی ئەو كەسەی كە بە جل و بەرگ و پۆشاكەكانت خۆت داپۆشیوە، یان بە جێگاو بانەكانت بە شەو خۆت داپۆشیوە ."
    },
    {
      "ayah": 10,
      "surah": 73,
      "text": "[\nوَاصْبِرْ عَلَى مَا يَقُولُونَ\n] وە ئارام بگرە لەسەر ئازاری كافران كە ئازارت ئەدەن، وە جوێنت پێ ئەدەن، وە قسەی ناشیرینت پێ ئەڵێن [\nوَاهْجُرْهُمْ هَجْرًا جَمِيلًا (١٠)\n] وە لێیان دووركەوە دووركەوتنەیەكی جوان، (هەجری جەمیل): ئەوەیە كە گلەیی و گازندەی تیادا نەبێ ."
    },
    {
      "ayah": 11,
      "surah": 73,
      "text": "[\nوَذَرْنِي وَالْمُكَذِّبِينَ أُولِي النَّعْمَةِ\n] ئەی محمد صلى الله علیه وسلم ئەوانەی كە تۆ بە درۆ ئەزانن لێیان بگەڕێ بۆ خۆم و منیان بەسە بۆ ئەوەی لە كۆڵتیان بكەمەوەو سزایان بدەم، (ئەمە هەڕەشەیەكى سەختە لە كافران) ئەمانە خوای گەورە نیعمەتی پێ بەخشیوون و دەوڵەمەندو لەش ساغی كردوون و ڕزق و ڕۆزی و هەموو شتێكى لە دونیادا پێ بەخشیوون دەبوایە لە پێش هەموو خەڵكى ئیمانیان بهێنایە [\nوَمَهِّلْهُمْ قَلِيلًا (١١)\n] وە ماوەیەكی كەم مۆڵەتیان بدە خۆم سزایان ئەدەم ."
    },
    {
      "ayah": 12,
      "surah": 73,
      "text": "[\nإِنَّ لَدَيْنَا أَنْكَالًا وَجَحِيمًا (١٢)\n] بە دڵنیایى ئێمە كۆت و زنجیرمان بۆ ئەوان هەیە وە ئاگری دۆزەخی داگیرساومان بۆ داناون ."
    },
    {
      "ayah": 13,
      "surah": 73,
      "text": "[\nوَطَعَامًا ذَا غُصَّةٍ\n] وە خواردنێكمان بۆ داناون كە زەقومە كە دڕكێكە لە گەروویان ئەچەقێ نە دێتە دەرەوە نە ئەچێتە ناوەوە [\nوَعَذَابًا أَلِيمًا (١٣)\n] وە سزایەكی زۆر بەئێش و ئازارمان بۆ داناون ."
    },
    {
      "ayah": 14,
      "surah": 73,
      "text": "[\nيَوْمَ تَرْجُفُ الْأَرْضُ وَالْجِبَالُ\n] رۆژى قیامەت ڕۆژێكە زەوی و شاخەكان ئەلەرزێت و ئەهەژێت لەرزینێكی زۆر سەخت [\nوَكَانَتِ الْجِبَالُ كَثِيبًا مَهِيلًا (١٤)\n] وە ئەو شاخە ڕەقە بەهێزانە ئەبنە لمی وردو دواتریش ئەبنە سوفی شیكراوەو بە ئاسماندا ئەڕۆن، وە سەر زەوی هەر هەمووی یەك پارچە ڕێك ئەبێت و هیچ بەرزو نزمییەكی تیادا نامێنێ وەكو لمێكی كەڵەكەبووی لێ دێت ."
    },
    {
      "ayah": 15,
      "surah": 73,
      "text": "[\nإِنَّا أَرْسَلْنَا إِلَيْكُمْ رَسُولًا شَاهِدًا عَلَيْكُمْ\n] بە دڵنیایى ئێمە پێغەمبەرێكمان بۆ ناردوون كە لە ڕۆژی قیامەت ئەبێتە شایەت بەسەرتانەوە [\nكَمَا أَرْسَلْنَا إِلَى فِرْعَوْنَ رَسُولًا (١٥)\n] هەروەكو چۆن بۆ لای فیرعەونیش پێغەمبەرێكمان نارد كە موسا بوو صلى الله علیه وسلم ."
    },
    {
      "ayah": 16,
      "surah": 73,
      "text": "[\nفَعَصَى فِرْعَوْنُ الرَّسُولَ\n] فیرعەون سەرپێچی پێغەمبەرەكەی خۆی كرد [\nفَأَخَذْنَاهُ أَخْذًا وَبِيلًا (١٦)\n] ئێمەش بردمانەوە بردنەوەیەكی زۆر قورس و سەخت كە لە ئاوەكەدا غەرقمان كرد، واتە: ئەگەر ئێوەیش بێ ئەمری پێغەمبەرەكەتان بكەن چۆن فیرعەونمان لەناوبرد ئێوەیش لەناو ئەبەین ."
    },
    {
      "ayah": 17,
      "surah": 73,
      "text": "[\nفَكَيْفَ تَتَّقُونَ إِنْ كَفَرْتُمْ يَوْمًا يَجْعَلُ الْوِلْدَانَ شِيبًا (١٧)\n] ئەگەر ئێوە كوفر بكەن و لەسەر كوفری خۆتان بەردەوام بن چۆن ئەمین ئەبن و خۆتان دەپارێزن لە سزای خوای گەورە لە ڕۆژێكدا كە ڕۆژی قیامەتە كە لەبەر سەختی دیمەنەكانی ئەو ڕۆژە منداڵ تیایدا سەری سپی ئەبێ, واتە: هیچ پارێزەرێك بۆ ئێوە نییە كە لەو ڕۆژەدا كە منداڵ سەری سپی ئەبێ كاتێك كە سەختی و سەغلەتی دیمەنەكانی ڕۆژی قیامەت ئەبینێت, وە لەو كاتەی كە خوای گەورە بە ئادەم ئەفەرمێ بەشی ئوممەتەكەت لە ئاگر دەركە، ئەویش ئەفەرمووێ: لە چەندا؟ ئەفەرمووێ: لە هەر هەزاردا نۆ سەدو نەوەدو نۆی بۆ دۆزەخەو یەكێكیان بۆ بەهەشتە, لەو كاتەدا منداڵ سەری سپی ئەبێ، وە دواتر پێغەمبەر صلى الله علیه وسلم فەرمووی: ئەمە مەبەست پێی (یەئجوج و مەئجوجە) كە ئەوان یەكجار زۆرن ئەو نۆ سەدو نەوەدو نۆیە لەوانە ."
    },
    {
      "ayah": 18,
      "surah": 73,
      "text": "[\nالسَّمَاءُ مُنْفَطِرٌ بِهِ\n] وە ئاسمانیش لەسەختى ڕۆژی قیامەتدا شەق ئەبێت و لەت ئەبێ بۆ دابەزینی مەلائیكەت [\nكَانَ وَعْدُهُ مَفْعُولًا (١٨)\n] بەڵێنی خوای گەورە جێبەجێ ئەبێ كە ئەو ڕۆژە ڕۆژی قیامەتەو ڕوو ئەدات ."
    },
    {
      "ayah": 19,
      "surah": 73,
      "text": "[\nإِنَّ هَذِهِ تَذْكِرَةٌ\n] بە دڵنیایی ئەم سوورەتە هەمووی پەندو ئامۆژگارییە بۆ كەسانێك كە ژیر بن [\nفَمَنْ شَاءَ اتَّخَذَ إِلَى رَبِّهِ سَبِيلًا (١٩)\n] جا هەر كەسێك ویستی لێ بێت ڕێگا ئەگرێتەبەر بەرەو ڕەزامەندی و گوێڕایەڵی و یەكخواپەرستی خوای گەورەو بەرەو بەهەشت، بە ویستى خواى گەورە."
    },
    {
      "ayah": 2,
      "surah": 73,
      "text": "[\nقُمِ اللَّيْلَ إِلَّا قَلِيلًا (٢)\n] هەستە هەموو شەو شەونوێژ بكە مەگەر كەمێك لە شەو نەبێت ."
    },
    {
      "ayah": 20,
      "surah": 73,
      "text": "شەونوێژ كردن بوو بە سوننەت \n [\nإِنَّ رَبَّكَ يَعْلَمُ أَنَّكَ تَقُومُ أَدْنَى مِنْ ثُلُثَيِ اللَّيْلِ\n] ئەی محمد صلى الله علیه وسلم بە دڵنیایى پەروەردگارت ئەزانێت كە جاری وا هەیە تۆ كەمتر لە دوو لەسەر سێی شەو هەڵئەستی شەونوێژ ئەكەی [\nوَنِصْفَهُ\n] یاخود نیوەی شەو شەونوێژ ئەكەی [\nوَثُلُثَهُ\n] یان یەك لەسەر سێى شەونوێژ دەكەیت هەر جاری بە شێوازێك [\nوَطَائِفَةٌ مِنَ الَّذِينَ مَعَكَ\n] وە كۆمەڵێك لە سەحابەیش كە لەگەڵتدان ئەوانیش بەم شێوازە شەونوێژ ئەكەن [\nوَاللَّهُ يُقَدِّرُ اللَّيْلَ وَالنَّهَارَ\n] وە خوای گەورە خۆی تەقدیری شەو و ڕۆژ ئەكات جاری وا هەیە بەرامبەر یەكن، وە جاری وا هەیە شەو درێژترە، وە جارى وا هەیە ڕۆژ درێژترە [\nعَلِمَ أَنْ لَنْ تُحْصُوهُ\n] خوای گەورە ئەزانێ كە ئێوە ناتوانن بەردەوام بن لەسەر شەونوێژەكە, كە وتمان: لەسەرەتادا فەرز بووە [\nفَتَابَ عَلَيْكُمْ\n] دوای دوانزە مانگ كە شەونوێژیان كرد لێرەدا سەرەتای ئایەتەكە بە كۆتاییەكەى نەسخ بووەوەو شەونوێژەكە بوو بە سوننەت [\nفَاقْرَءُوا مَا تَيَسَّرَ مِنَ الْقُرْآنِ\n] ئێوە چەندێك لە تواناتاندا هەیە ئەوەندە قورئان لە شەونوێژەكانتاندا بخوێنن و بە گوێرەى تواناتان شەونوێژ بكەن هەركاتێك لەشەودا كە توانیتان، واتە: شەونوێژ نەسخ بووەوە لەسەر پێغەمبەریش صلى الله علیه وسلم [\nعَلِمَ أَنْ سَيَكُونُ مِنْكُمْ مَرْضَى\n] وە خوای گەورە ئەزانێ لەناو ئێوە كەسانێك هەن كە نەخۆشن ناتوانن شەو هەستن شەونوێژ بكەن [\nوَآخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ\n] وە كەسانێكی تریش موسافیرو ڕێبوارن بەسەر زەویدا ئەگەڕێن بۆ بازرگانی و سوودو قازانج داوای فەزڵ و ڕزقی خوای گەورە ئەكەن ئەوانیش ناتوانن شەونوێژ بكەن [\nوَآخَرُونَ يُقَاتِلُونَ فِي سَبِيلِ اللَّهِ\n] وە كەسانێكی تریش لە پێناو خوای گەورەدا كوشتار ئەكەن و موجاهیدن ئەوانیش ناتوانن شەونوێژ بكەن [\nفَاقْرَءُوا مَا تَيَسَّرَ مِنْهُ\n] بۆیە چەندێك لە تواناتاندا هەیە وە بۆتان ئاسانە ئەوەندە شەونوێژ بكەن [\nوَأَقِيمُوا الصَّلَاةَ\n] وە نوێژە فەرزەكان بكەن [\nوَآتُوا الزَّكَاةَ\n] وە زەكاتی فەرز بدەن [\nوَأَقْرِضُوا اللَّهَ قَرْضًا حَسَنًا\n] وە قەرزێكی باش بە خوای گەورە بدەن، واتە: ببەخشن لە پێناو خوای گەورە, خوای گەورە یەك بە دە تا یەك بە حەوت سەد تا زیاتر ئەجرو پاداشتتان ئەداتەوە [\nوَمَا تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ\n] وە ئەو كردەوە چاكانەی كە لە پێش خۆتانەوە پێش مردن ئەینێرن ئەجرو پاداشتەكەی لای خوای گەورە ئەبیننەوە، واتە: هەر خێرێك بكەن لە قیامەت ئەیبیننەوەو نافەوتێت [\nهُوَ خَيْرًا وَأَعْظَمَ أَجْرًا\n] ئەوەی كە ئەیبەخشن ئەمە بۆ ئێوە باشترە وە ئەجرو پاداشتیشی زیاترە لەوەی كە نایبەخشن [\nوَاسْتَغْفِرُوا اللَّهَ\n] وە داوای لێخۆشبوون لە خوای گەورە بكەن [\nإِنَّ اللَّهَ غَفُورٌ رَحِيمٌ (٢٠)\n] بە دڵنیایی خوای گەورە زۆر لێخۆشبوو بە بەزەییە، والله أعلم . بەم شێوازە هاتینە كۆتایی تەفسیرى سوورەتى (موززەممیل) والحمد لله."
    },
    {
      "ayah": 3,
      "surah": 73,
      "text": "[\nنِصْفَهُ\n] یاخود نیوەی شەو شەونوێژ بكە [\nأَوِ انْقُصْ مِنْهُ قَلِيلًا (٣)\n] یاخود لە نیوەكەیش كەمتر شەونوێژ بكە ."
    },
    {
      "ayah": 4,
      "surah": 73,
      "text": "[\nأَوْ زِدْ عَلَيْهِ\n] یاخود لە نیوەكە زیاتر شەونوێژ بكە, یاخود (يَا أَيُّهَا الْمُزَّمِّلُ) ئەی ئەو كەسەی كە خەوتووی هەستە بەم شێوازە شەونوێژ بكە، كە سەرەتا شەونوێژ لەسەر پێغەمبەری خوا صلى الله علیه وسلم واجب بوو، وە پێغەمبەر صلى الله علیه وسلم لەگەڵ سەحابەدا ساڵێك شەونوێژیان كرد تا پێیەكانیان ئاوساو پەنما پاش دوانزە مانگ كۆتایی ئەم سوورەتە دابەزى و خوای گەورە لەسەریان سووكی كردو شەونوێژ بوو بە سوننەت\nفەرمان كردن بە خوێندنەوەى قورئان بە تەرتیل \n [\nوَرَتِّلِ الْقُرْآنَ تَرْتِيلًا (٤)\n] وە قورئانی پیرۆز بخوێنەرەوە بە لەسەرخۆیی و بە هێمنی وە بە تەجویدەوە: بەشێوازێك كە هەموو پیتێك حەقی بدەیت و بەجوانی دەری ببڕی بۆ ئەوەی زیاتر لە قورئانی پیرۆز تێبگەی, بۆیە پێغەمبەر صلى الله علیه وسلم بەم شێوازە خوێندنەوەیەكی جوان قورئانی پیرۆزی ئەخوێندەوە ."
    },
    {
      "ayah": 5,
      "surah": 73,
      "text": "[\nإِنَّا سَنُلْقِي عَلَيْكَ قَوْلًا ثَقِيلًا (٥)\n] ئێمە وتەیەكی قورست بۆ دائەبەزێنین كە قورئانی پیرۆزە كە قورس بووە لە كاتی دابەزیندا كە پێغەمبەری خوا صلى الله علیه وسلم لە ڕۆژی زستانی سارددا وەكو عائیشە (خوای لێ ڕازی بێت) ئەفەرمووێ: كە وەحی بۆ دابەزیوە بینیومە پێغەمبەر صلى الله علیه وسلم عەرەق بەناوچەوانی پیرۆزی هاتۆتە خوارەوە, وە لەسەر حوشتر بووە حوشترەكە یخی داوەو ملی شۆڕ كردۆتەوە لەبەر قورسی, وە رانی لەسەر رانى (زەیدى كوڕى سابت) بووە قورسی گەیشتۆتە سەر ڕانی (زەید) ئەوەندە قورس بووە، واتە: وەحییەكە كە بۆت دائەبەزێنین زۆر قورسە، وە ئەحكام و فەرائیزو حدودەكانی و حەڵال و حەرام و كارپێكردنى قورسە تەنها دڵی كەسێكی باوەڕدار ئەتوانێ هەڵی بگرێ كە دڵی ڕازێنرابێتەوە بە یەكخواپەرستی خوای گەورە, وە ئەجرو پاداشتەكەیشی یەكجار قورسە كە هەر كەسێك پیتێكی لێ بخوێنێ دە چاكەی بۆ ئەنووسرێ، وە لە ڕۆژی قیامەتیشدا بەوانەی كە قورئانیان لەبەر بووە پێیان ئەووترێ: بخوێنن وە بەرز ببنەوە بۆ پلەكانی سەرەوەی بەهەشت شوێنی ئێوە لە كۆتا ئایەتە كە خوێندبێتانەوە، واتە: ئەجرو پاداشتێكی یەكجار گەورەیە, وە لە تەرازووی كردەوە چاكەكانی ڕۆژی قیامەتیشدا بەهەمان شێوە زۆر قورسە."
    },
    {
      "ayah": 6,
      "surah": 73,
      "text": "شەونوێژ كردن \n [\nإِنَّ نَاشِئَةَ اللَّيْلِ هِيَ أَشَدُّ وَطْئًا وَأَقْوَمُ قِيلًا (٦)\n] كەسێك شەو بخەوێت و پاشان هەستێتەوە بۆ شەونوێژ ئەوە (ناشیئەی) پێ ئەووترێ، واتە: هەستانەوەی شەو لە شەونوێژدا ئەمە زۆر گونجاوترە لە نێوان دڵ و زماندا لەوەی كە مرۆڤ بەڕۆژ نوێژ بكات، لەبەر ئەوەی لە شەودا دڵ زۆر چەسپاوترو دامەزراوترو ئامادەترە، وە دەنگە دەنگ و ژاوەژاو نایات و دونیا كپ و هێمنترە بۆیە بە شەو شەونوێژ بكەن ."
    },
    {
      "ayah": 7,
      "surah": 73,
      "text": "[\nإِنَّ لَكَ فِي النَّهَارِ سَبْحًا طَوِيلًا (٧)\n] لە ڕۆژیشدا كاتی بەتاڵی زۆرت هەیە بۆ ئەوەی كە پێویستییەكانی خۆت جێبەجێ بكەی، واتە: شەو بۆ شەونوێژو بۆ دینەكەتان دانێن، وە ڕۆژیش بۆ كاسبی و بژێوی ژیانتان دابنێن ."
    },
    {
      "ayah": 8,
      "surah": 73,
      "text": "[\nوَاذْكُرِ اسْمَ رَبِّكَ\n] وە زیكرو یادی خوای گەورە بكە بە شەو و بە ڕۆژ [\nوَتَبَتَّلْ إِلَيْهِ تَبْتِيلًا (٨)\n] وە كۆشش بكەو خۆت یەكلا بكەوە بۆ پەرستن و عیبادەتی خوای گەورەو بە دڵسۆزى بیپەرستە ."
    },
    {
      "ayah": 9,
      "surah": 73,
      "text": "[\nرَبُّ الْمَشْرِقِ وَالْمَغْرِبِ\n] خوای گەورە پەروەردگاری ڕۆژهەڵات و ڕۆژئاوایە [\nلَا إِلَهَ إِلَّا هُوَ\n] هیچ پەرستراوێك بە حەق نییە شایەنی پەرستن بێ تەنها زاتی پیرۆزی (الله) نەبێ [\nفَاتَّخِذْهُ وَكِيلًا (٩)\n] تۆ تەنها خوای گەورە بكە بە وەكیل وە كارەكانتی پێ بسپێرەو تەوەكول بكەرە سەر خوای گەورە ."
    }
  ]
}
